<?xml version="1.0"?>
<!DOCTYPE wetgeving SYSTEM "http://wetten.overheid.nl/dtd/bwb-plus-meta-1_61w.dtd">
<wetgeving bwb-id="BWBR0013324" id="308369" soort="zbo"><intitule>Tijdelijke regeling financi&#xEB;le ondersteuning inventariseren,
    verzamelen en toegankelijk maken cultureel erfgoed minderheden</intitule><circulaire><circulaire-tekst><circulaire.divisie><kop><nr>1</nr><titel>Inleiding</titel></kop><tekst status="goed"><al>De Mondriaan Stichting, stimuleringsfonds voor beeldende kunst,
            vormgeving en museale activiteiten, kan activiteiten die de
            zichtbaarheid van het cultureel erfgoed van minderheden vergroten
            financieel ondersteunen.</al><al>Met deze regeling wil de Mondriaan Stichting het opsporen, bewaren
            en breed toegankelijk maken van cultureel erfgoed van etnische
            minderheden stimuleren. Hierbij gaat het niet alleen om materieel
            erfgoed, zoals objecten en documentatie, maar ook om immaterieel
            erfgoed, zoals verhalen en herinneringen vanuit het perspectief van
            deze groepen.</al><al>De ondersteuning is gericht op het inventariseren, onderzoeken en
            voor het publiek toegankelijk maken van het cultureel erfgoed van minderheden.</al><al>Deze regeling is een deelreglement als bedoeld in artikel 5 lid 2
            van het Algemeen Reglement van de Mondriaan Stichting. Het Algemeen
            Reglement is op aanvraag bij de Mondriaan Stichting verkrijgbaar. </al></tekst></circulaire.divisie><circulaire.divisie><kop><nr>2</nr><titel>Wie kunnen een aanvraag indienen</titel></kop><tekst status="goed"><al>Een aanvraag kan worden ingediend door organisaties van
            minderheden en door publieksgerichte culturele instellingen die zich
            bezighouden met het verzamelen, bewaren, toegankelijk maken en
            presenteren van cultureel erfgoed van minderheden. Instellingen die
            erfgoed beheren of uitdragen kunnen alleen een aanvraag doen wanneer
            zij samenwerken met een betrokken organisatie van minderheden, dan
            wel wanneer zij zelf een interculturele doelstelling hebben. Bij
            deze regeling kunnen dus niet alleen museale instellingen een
            aanvraag doen, maar ook minderhedenorganisaties. Daarnaast komen ook
            archieven en andere erfgoed beherende culturele instellingen,
            overkoepelende erfgoedorganisaties, bibliotheken, wetenschappelijke
            instellingen in aanmerking. Bij alle aanvragen geldt dat de
            (publieke) toegankelijkheid gewaarborgd moet zijn. Organisaties die
            niet over dergelijke faciliteiten beschikken, bijvoorbeeld een
            permanente tentoonstellingsruimte, raden wij aan samenwerking te
            zoeken met instellingen die daarin kunnen voorzien. </al></tekst></circulaire.divisie><circulaire.divisie><kop><nr>3</nr><titel>Waarvoor kan ondersteuning worden gevraagd</titel></kop><tekst status="goed"><al>Doel van deze regeling is het opsporen, bewaren en breed
            toegankelijk maken van het cultureel erfgoed van minderheden te
            bevorderen. In het kader van deze regeling kan ondersteuning worden
            gevraagd voor publieksgerichte projecten die daar een bijdrage aan
            leveren. Het project moet niet alleen publieksgericht zijn, maar ook
            structureel en laagdrempelig toegankelijk en goed ingebed in de
            culturele infrastructuur. Het gaat overigens niet alleen om
            materieel erfgoed, zoals objecten en documentatie, maar ook om
            immaterieel erfgoed in de breedste zin van het woord, zoals verhalen
            en herinneringen.</al><al>In eerste instantie valt te denken aan projecten die zich richten op:</al><lijst level="single" nr-sluiting="." start="1" type="expliciet"><li><li.nr>-</li.nr><al>het inventariseren bij organisaties van minderheden en bij
                verschillende erfgoedbeherende instellingen van het aanwezige
                materiaal, waaruit duidelijk wordt welk specifiek cultureel
                erfgoed van minderheden de instellingen bezitten, hoe dat
                erfgoed is ontsloten en of het toegankelijk is voor het publiek;</al></li><li><li.nr>-</li.nr><al>het verrichten van onderzoek naar migratiegeschiedschrijving
                en bronnen- of archiefonderzoek, voor zover het toegepast
                onderzoek betreft met als resultaat een publieksactiviteit
                (tentoonstelling, educatief programma of een
                publiekstoegankelijke publicatie). Het onderzoek draagt bij aan
                de inhoudelijke uitwerking van het begrip cultureel erfgoed
                minderheden. Puur wetenschappelijk onderzoek komt niet voor
                ondersteuning in aanmerking;</al></li><li><li.nr>-</li.nr><al>het verzamelen van het cultureel erfgoed van minderheden. Het
                gaat hier niet alleen om het verzamelen van materieel erfgoed
                maar ook om immaterieel erfgoed, zoals verhalen en
                herinneringen. Uitgangspunt is dat het soms nodig is
                (immateri&#xEB;le) objecten te verzamelen die als context kunnen
                dienen om bestaande collecties vanuit een niet-westerse
                invalshoek te presenteren. Ook kan het gaan om het aanvullen van
                lacunes in de bestaande collecties om zo een ander beeld aan
                bezoekers te tonen;</al></li><li><li.nr>-</li.nr><al>het voor het publiek toegankelijk maken en presenteren van het
                cultureel erfgoed van minderheden, door middel van tijdelijke
                tentoonstellingen, semi-permanente herinrichtingen, films en
                geluidsopnames, publicaties en symposia, educatieve
                programma's voor scholen of door middel van
                publieksvriendelijke ict-programma's.</al></li></lijst><al>Omdat de regeling bedoeld is voor incidentele projecten, dient het
            project uiterlijk zes maanden na toekenning een aanvang te nemen en
            mag het een looptijd hebben van ten hoogste drie jaar.</al><al>Geen ondersteuning kan worden toegekend voor kosten die tot de
            normale exploitatie behoren (de zogenaamde structurele lasten van
            een instelling). Hieronder vallen onder andere kosten van vast
            personeel, voorzieningen voor instandhouding en uitbreiding van
            gebouwen, aanschaf van hardware en kosten voor opleiding en
            bijscholing. </al></tekst></circulaire.divisie><circulaire.divisie><kop><nr>4</nr><titel>Welke voorwaarden en criteria hanteren wij bij de beoordeling</titel></kop><tekst status="goed"><al>Onder meer vanwege de beperkt beschikbare middelen is selectie
            noodzakelijk. Daarom zullen aanvragen na een formele toetsing aan
            deskundige adviseurs worden voorgelegd.</al><al>Bij de beoordeling gelden de volgende voorwaarden en criteria:</al><lijst level="single" nr-sluiting="." start="1" type="expliciet"><li><li.nr>&#x2022;</li.nr><al>Het project heeft een nationaal belang of een landelijke
                uitstraling, bijvoorbeeld omdat het vernieuwend is en navolging
                valt te verwachten, doordat instellingen samenwerken of omdat
                cultureel erfgoed van minderheden vanuit een nieuwe invalshoek
                wordt gepresenteerd.</al></li><li><li.nr>&#x2022;</li.nr><al>Het project is cultuurhistorisch van voldoende belang.</al></li><li><li.nr>&#x2022;</li.nr><al>Het project is bovensectoraal en interdisciplinair op het
                gebied van uitwisseling van kennis, ervaring en werkwijze.</al></li><li><li.nr>&#x2022;</li.nr><al>Het project leidt tot een openbaar toegankelijk resultaat
                (publicatie, symposium).</al></li><li><li.nr>&#x2022;</li.nr><al>Het project maakt het erfgoed van minderheden daadwerkelijk
                toegankelijk voor een breed publiek.</al></li><li><li.nr>&#x2022;</li.nr><al>Het project biedt de mogelijkheid het perspectief van etnische
                minderheden op (historische) gebeurtenissen of kunstuitingen aan
                een breed publiek te tonen.</al></li><li><li.nr>&#x2022;</li.nr><al>Er is voldoende draagvlak voor de uitvoering van het project,
                blijkend uit de samenwerking met of de (financi&#xEB;le) bijdrage van
                derden aan het project.</al></li><li><li.nr>&#x2022;</li.nr><al>Het project is uitvoerbaar.</al></li><li><li.nr>&#x2022;</li.nr><al>De doelgroepbenadering en de afzet van resultaten zijn goed doordacht.</al></li><li><li.nr>&#x2022;</li.nr><al>De projectbeschrijving voorziet in toetsbare resultaten.</al></li></lijst><al>In afwijking van het Algemeen Reglement van de Mondriaan Stichting
            dienen de totale projectkosten tenminste &#x20AC; 20.000 te bedragen. De
            Mondriaan Stichting hanteert deze financi&#xEB;le ondergrens, omdat bij
            lagere projectkosten onvoldoende randvoorwaarden aanwezig zijn om
            aan de inhoudelijke kwaliteitscriteria te kunnen voldoen. Kleine
            organisaties kunnen aan deze voorwaarde voldoen in samenwerking met
            een grotere organisatie. </al></tekst></circulaire.divisie><circulaire.divisie><kop><nr>5</nr><titel>Aan welke eisen moet de aanvraag voldoen</titel></kop><tekst status="goed"><al>Een aanvraag kan worden ingediend door het invullen van de
            checklist die bij de Mondriaan Stichting is op te vragen. De
            aanvraag dient minimaal drie maanden voor aanvang van het project in
            ons bezit te zijn. De bijdrage van de Mondriaan Stichting bedraagt
            maximaal 40% van de projectkosten die direct voor ondersteuning in
            aanmerking komen. Er moet sprake zijn van substanti&#xEB;le eigen
            financiering van de betrokkene(n) of van cofinanciering door andere
            fondsen of sponsors. Uit de eigen bijdrage en de mate van
            cofinanciering blijkt het maatschappelijk draagvlak van het project
            en het belang dat de betrokken instelling aan het project hecht.</al><al>De maximale looptijd van een te ondersteunen project is drie jaar.
            In de aanvraag moeten de werkzaamheden per jaar worden
            gespecificeerd. Reeds in uitvoering genomen of voltooide projecten
            kunnen niet door ons worden ondersteund.</al><al>De aanvraag dient vergezeld te gaan van een sluitende begroting,
            dat wil zeggen een begroting waarbij het totaal aan inkomsten,
            inclusief de gevraagde bijdrage van de Mondriaan Stichting, gelijk
            is aan de totale uitgaven. De opgevoerde kosten moeten voor zover
            mogelijk gestaafd zijn door financi&#xEB;le bewijsstukken, zoals offertes
            en contracten van projectpersoneel.</al><al>Bij een ict-project dient uit de aanvraag te blijken dat de
            aanvragende instelling structureel heeft voorzien in het beheer en
            het onderhoud van de systemen of netwerken waarvoor de
            digitalisering worden uitgevoerd. De gerealiseerde projecten moeten,
            zolang dat zinvol is, zichtbaar blijven en actueel gehouden worden.</al><al>Verder verwijzen wij u naar de website van de Mondriaan Stichting
            (www.mondriaanfoundation.nl) en van de Nederlandse Museum Vereniging
            (www.museumvereniging.nl). Op deze websites vindt u de regeling ook. </al></tekst></circulaire.divisie><circulaire.divisie><kop><nr>6</nr><titel>Procedure</titel></kop><tekst status="goed"><al>Als u een aanvraag voor financi&#xEB;le ondersteuning overweegt, wordt
            u dringend verzocht eerst telefonisch contact op te nemen met de
            Mondriaan Stichting (020-6762032). Er kan dan een ori&#xEB;nterend
            gesprek gevoerd worden met een medewerker van de Mondriaan
            Stichting, waarna u een aanvraag kunt indienen. Wij raden
            toekomstige aanvragers tevens nadrukkelijk aan om contact op te
            nemen met de werkgroepen binnen het Project Cultureel Erfgoed
            Minderheden die door het Ministerie van OCenW zijn ingesteld. Deze
            zijn te bereiken via de Nederlandse Museumvereniging (020-5512900).
            In de werkgroepen is veel deskundigheid gebundeld en is bovendien
            bekend welke andere projecten er op de verschillende terreinen in
            voorbereiding zijn of al worden uitgevoerd. Afstemming en mogelijke
            samenwerking met deze projecten is voor de Mondriaan Stichting een
            aandachtspunt bij de beoordeling, om dubbeling en overlap te
            voorkomen. Om deze reden worden aanvragen ook voor preadvies
            voorgelegd aan de voorzitters en projectleider van de werkgroepen.</al><al>Als behandeltermijn voor een aanvraag rekent de Mondriaan
            Stichting drie maanden. Deze periode is nodig in verband met het
            inwinnen van deskundig advies. U ontvangt schriftelijk bericht over
            het besluit op de aanvraag. Deze regeling is geldig voor drie jaar
            (2002, 2003 en 2004). Aanvragen kunnen drie keer per jaar worden
            ingediend, namelijk voor uiterlijk 1 februari, 1 juni en 1 oktober.
            De eerste indiendatum is 1 oktober 2002.</al><al>Een eventuele toezegging is altijd voorlopig. Het bedrag van de
            definitieve toezegging kan pas worden vastgesteld als de financi&#xEB;le
            dekking van het project rond is.</al></tekst></circulaire.divisie></circulaire-tekst></circulaire></wetgeving>
  	