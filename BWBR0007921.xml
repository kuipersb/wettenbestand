<?xml version="1.0"?>
<!DOCTYPE wetgeving SYSTEM "http://wetten.overheid.nl/dtd/bwb-plus-meta-1_61w.dtd">
<wetgeving bwb-id="BWBR0007921" id="303709" soort="circulaire"><intitule>Beoordeling geluidhinder wegverkeer in verband met vergunningverlening w.m. </intitule><circulaire><circulaire.aanhef><context><context.al type="onbepaald">Circulaire aan de besturen van provincies en gemeenten</context.al></context><al>Geacht college, </al></circulaire.aanhef><circulaire-tekst><circulaire.divisie><kop><nr>1</nr><titel>Samenvatting</titel></kop><tekst status="goed"><al>In deze circulaire adviseer ik u over de vergunningverlening op
            grond van <extref status="slapend" doc="" compleet="nee">hoofdstuk 8 van de Wet milieubeheer</extref> met betrekking tot de
            geluidhinder veroorzaakt door wegverkeersbewegingen van en naar de
            inrichting. Ik adviseer u om dergelijke geluidhinder in het vervolg
            te beoordelen op een wijze die nagenoeg overeenkomt met de wijze
            waarop verkeerslawaai wordt beoordeeld. Hiermee wordt de
            beoordelingswijze voor industrielawaai op basis van de <extref status="slapend" doc="" compleet="nee">Circulaire
            industrielawaai uit 1979</extref> op dit punt verlaten.</al><al>De nieuw voorgestelde beoordelingswijze houdt in dat aan de
            geluidsbelasting, veroorzaakt door aan de inrichting toe te rekenen verkeersbewegingen buiten het terrein van de inrichting, uitsluitend een maximum
            wordt gesteld in de vorm van een gemiddelde geluidsbelasting in een
            etmaal, en niet meer tevens een maximum aan de geluidsbelasting op
            een bepaald moment (piekniveau).</al><al>Voorts acht ik het onder bepaalde voorwaarden acceptabel wanneer u
            bij vergunningverlening gebruik maakt van de bandbreedte tussen de
            voorkeursgrenswaarde van 50 dB(A) en de maximale grenswaarde van 65
            dB(A) op de gevels van woningen of andere geluidsgevoelige gebouwen.
            Ik geef u hierbij in overweging om geen overschrijding van de
            voorkeursgrenswaarde toe te staan indien een dergelijke
            overschrijding kan worden voorkomen door het treffen van
            bronmaatregelen of door (op kosten van de vergunningaanvrager te
            treffen) geluidwerende maatregelen in de overdrachtsweg. Wanneer het
            bevoegd gezag toch een hogere grenswaarde overweegt, kan rekening
            worden gehouden met de bestaande situatie, de mogelijkheden om
            geluidsgevoelige ruimten van betrokken woningen door
            gevelmaatregelen voldoende te beschermen en met de geldende
            grenswaarden uit de <extref status="slapend" doc="" compleet="nee">Wet geluidhinder</extref>.</al><al>Tot slot ga ik aan het einde van deze brief in op de beoordeling
            van verkeersbewegingen van en naar inrichtingen welke zijn gelegen
            op een gezoneerd industrieterrein. </al></tekst></circulaire.divisie><circulaire.divisie><kop><nr>2</nr><titel>Inleiding</titel></kop><tekst status="goed"><al>Bij de beoordeling van een vergunningaanvraag voor een inrichting
            als bedoeld in <extref status="actief" doc="1.0:v:BWBR0003245&amp;hoofdstuk=8" compleet="nee">hoofdstuk 8 van de Wet milieubeheer</extref> moet ook de door
            de inrichting veroorzaakte &#x2019;indirecte hinder&#x2019; betrokken worden.
            Onder indirecte hinder wordt hier ingevolge <extref status="actief" doc="1.0:v:BWBR0003245&amp;artikel=1.1" compleet="nee">artikel 1.1, tweede lid,
            van de Wet milieubeheer</extref> verstaan de nadelige gevolgen voor het
            milieu veroorzaakt door activiteiten die, hoewel plaatsvindend
            buiten het terrein van de inrichting, aan de inrichting zijn toe te
            rekenen. Een belangrijke vorm van indirecte hinder is af- en
            aanrijdend verkeer, met name vrachtverkeer. Naast overlast als
            gevolg van stank, stof en parkeerdruk speelt hier ook het probleem
            van de geluidhinder. Deze geluidhinder wordt door het bevoegd gezag
            in de praktijk beoordeeld aan de hand van de <extref status="slapend" doc="" compleet="nee">Circulaire
            industrielawaai uit 1979</extref>. In deze <extref status="slapend" doc="" compleet="nee">Circulaire</extref> worden aanbevelingen
            gedaan voor de toepassing van de <extref status="slapend" doc="" compleet="nee">Hinderwet</extref>. In 1979 was het echter
            nog niet mogelijk om in de milieuvergunning (op grond van de
            Hinderwet) voorschriften op te nemen ter voorkoming of beperking van
            indirecte hinder. Dit werd pas mogelijk na wijziging van de
            <extref status="slapend" doc="" compleet="nee">Hinderwet in 1981</extref>. De <extref status="slapend" doc="" compleet="nee">Circulaire industrielawaai</extref> was dan ook niet
            bedoeld voor de beoordeling van geluidhinder veroorzaakt door
            bronnen buiten de inrichting.</al><al>De onbedoelde toepassing van de <extref status="slapend" doc="" compleet="nee">Circulaire industrielawaai</extref> op het
            verkeer van en naar de inrichting blijkt in de praktijk tot
            problemen te leiden. Daarbij gaat het met name om de nu in
            milieuvergunningen voorgeschreven grenswaarde voor de kortstondige
            verhogingen van het geluidsniveau (piekbelasting, L<inf>max</inf>)
            op de gevels van omliggende woningen gedurende de nacht. Wanneer aan
            de weg die naar de inrichting leidt, woningen gelegen zijn, is &#xE9;&#xE9;n
            passerende vrachtwagen vaak al voldoende voor overschrijding van die
            grenswaarde. Om dat te voorkomen, zijn geluidbeperkende maatregelen
            nodig, bijvoorbeeld een andere ontsluitingsroute. De grenswaarde
            voor L<inf>max</inf> kan tot gevolg hebben dat, indien
            geluidbeperkende maatregelen niet mogelijk zijn, af- en aanrijdend
            verkeer gedurende de nachtelijke uren niet kan worden toegestaan.
            Dit leidt naar mijn mening niet in alle gevallen tot een verantwoord
            evenwicht tussen de belangen van de omwonenden en de belangen van de inrichting.</al><al>Bovendien geldt het bovenstaande alleen als de door de passerende
            vrachtwagen veroorzaakte geluidsbelasting beschouwd moet worden als
            &#x2019;indirecte hinder&#x2019;. Blijkens de jurisprudentie is dat het geval zo
            lang de vrachtwagen nog duidelijk akoestisch herkenbaar is als op
            weg naar of afkomstig van de inrichting. Dat betekent bijvoorbeeld
            dat een solitaire inrichting aan het eind van een doodlopende weg
            waarlangs geen andere inrichtingen maar wel woningen gelegen zijn,
            wordt benadeeld ten opzichte van een inrichting die samen met andere
            inrichtingen gesitueerd is aan het eind van zo&#x2019;n weg. In het eerste
            geval zal de vrachtwagen immers gedurende het gehele traject op die
            weg duidelijk herkenbaar zijn als op weg naar of afkomstig van de
            solitaire inrichting. In het tweede geval zullen
            vrachtwagenbewegingen veel moeilijker zijn toe te rekenen aan een
            bepaalde inrichting.</al><al>Mede naar aanleiding van het bovenstaande ben ik tot de conclusie
            gekomen dat het wenselijk en verantwoord is om verkeersbewegingen
            van en naar de inrichting uitsluitend te beoordelen op de wijze
            waarop verkeerslawaai wordt beoordeeld. In de volgende paragrafen
            licht ik dit nader toe.</al><al>De door mij geadviseerde nieuwe beoordelingswijze heeft alleen
            betrekking op inrichtingen die op grond van de Wet milieubeheer
            vergunningplichtig zijn. Voor inrichtingen die thans vallen onder
            algemene regels als bedoeld in <extref status="actief" doc="1.0:v:BWBR0003245&amp;artikel=8.40" compleet="nee">artikel 8.40 van de Wet milieubeheer</extref>
            zal wordt momenteel nagegaan of het noodzakelijk is om in de vorm
            van standaardvoorschriften de geluidsoverlast veroorzaakt door
            verkeer van en naar deze inrichtingen te reguleren.</al><al>Benadrukt zij dat de nieuwe beoordelingswijze geen betrekking
            heeft op geluidhinder veroorzaakt door bronnen binnen de inrichting,
            dus ook niet op geluidhinder veroorzaakt door motorvoertuigen op het
            terrein van de inrichting. Hierop blijven de <extref status="slapend" doc="" compleet="nee">Circulaire
            industrielawaai</extref> en uiteraard de bestaande regelgeving (bijvoorbeeld
            <extref status="actief" doc="1.0:v:BWBR0003227&amp;hoofdstuk=V" compleet="nee">hoofdstuk V van de Wet geluidhinder</extref>) onverkort van toepassing.</al><al>De <extref status="slapend" doc="" compleet="nee">Circulaire industrielawaai</extref> is overigens naar mijn oordeel ook
            op andere onderdelen aan herziening toe. Ik ben voornemens om in de
            loop van 1996 hiermee aan te vangen. De herziening zal in nauwe
            samenwerking met de andere overheden en het bedrijfsleven plaats
            vinden. Ik onderzoek thans de mogelijkheid de resultaten van deze
            herziening de vorm te geven van gezamenlijke richtlijnen, die als
            nieuw richtsnoer voor de vergunningverlening zullen gelden.
            Vooruitlopend op deze algehele herziening adviseer ik u om in het
            vervolg, in zoverre in afwijking van de <extref status="slapend" doc="" compleet="nee">Circulaire industrielawaai</extref>,
            de hieronder beschreven nieuwe beoordelingswijze toe te passen. </al></tekst></circulaire.divisie><circulaire.divisie><kop><nr>3</nr><titel>Nieuwe beoordelingswijze</titel></kop><tekst status="goed"><al>In de huidige praktijk wordt het wegverkeer van en naar de
            inrichting, net als de activiteiten op het terrein van de
            inrichting, getoetst aan de hand van twee geluiddosismaten: het
            equivalente geluidsniveau (L<inf>Aeq</inf>) en het piekgeluid
            (L<inf>max</inf>). Voor beide worden grenswaarden aangegeven in de
            vergunning, gespecificeerd naar de dag, avond en nacht. Bij het
            vastleggen van deze grenswaarden wordt de normstelling uit de
            <extref status="slapend" doc="" compleet="nee">Circulaire industrielawaai</extref> gehanteerd.</al><al>Ik adviseer u om verkeersbewegingen van en naar de inrichting in
            het vervolg uitsluitend te beoordelen aan de hand van de
            etmaalwaarde van het bij die verkeersbewegingen behorende
            equivalente geluidsniveau. Dit impliceert dat de bijdrage aan het
            L<inf>Aeq</inf> van het verkeer van en naar de inrichting niet
            langer wordt opgeteld bij de bijdrage van de activiteiten op het
            terrein van de inrichting zelf, maar separaat wordt getoetst.
            Separate toetsing betekent ook dat er geen optelling plaats vindt
            bij het overige wegverkeer. Voor alle duidelijkheid merk ik nog op
            dat toetsing van het verkeer van en naar de inrichting aan de
            piekwaarden volgens de Circulaire industrielawaai hiermee komt te vervallen.</al><al>Wat de bandbreedte betreft waarbinnen u als bevoegd gezag de
            maximaal toelaatbare geluidsbelasting voor de gevels van de
            betrokken woningen kunt vaststellen, adviseer ik u om - als
            etmaalwaarde - een voorkeursgrenswaarde van L<inf>Aeq</inf> 50
            dB(A), en een maximale grenswaarde van L<inf>Aeq</inf> 65 dB(A).</al><al>Ingevolge <extref status="slapend" doc="" compleet="nee">artikel 1 van de Wet geluidhinder</extref> wordt bij de bepaling
            van de etmaalwaarde voor wegverkeerslawaai de periode van 19.00 uur
            tot 23.00 uur niet betrokken. Echter, bij de beoordeling van de hier
            bedoelde verkeersbewegingen kan deze periode een maatgevende rol
            spelen. Ik adviseer u dan ook deze periode wel bij de bepaling van
            de etmaalwaarde van deze verkeersbewegingen te betrekken. In
            aansluiting op de systematiek voor industrielawaai geef ik u daarbij
            in over-</al><al>weging om het equivalente geluidsniveau over deze periode ten
            behoeve van de bepaling van de etmaalwaarde met 5 dB(A) te verhogen.</al><al>Ik adviseer u om geen overschrijding van de voorkeursgrenswaarde
            toe te staan indien die overschrijding kan worden voorkomen door het
            treffen van bronmaatregelen (bijvoorbeeld door beperking van de
            verkeersbewegingen &#x2019;s avonds of &#x2019;s nachts) of door (op kosten van de
            vergunningaanvrager te treffen) geluidwerende maatregelen in de
            overdrachtsweg (schermen en dergelijke). Als dergelijke maatregelen
            redelijkerwijs niet uitvoerbaar zijn, kan worden uitgeweken naar een
            hogere grenswaarde. Wanneer het bevoegd gezag een hogere grenswaarde
            overweegt, adviseer ik u rekening te houden met de bestaande
            situatie, de mogelijkheden om geluidsgevoelige ruimten van betrokken
            woningen door gevelmaatregelen voldoende te beschermen en met de
            geldende grenswaarden uit de <extref status="slapend" doc="" compleet="nee">Wet geluidhinder</extref>, waaronder de maximaal
            toelaatbare binnenwaarde van L<inf>Aeq</inf> 35 dB(A).</al><al>Volgens de jurisprudentie is het overigens niet toegestaan om in
            de milieuvergunning voorschriften op te nemen waarvan de
            vergunninghouder de naleving niet in zijn macht heeft. Derhalve kan
            niet worden voorgeschreven dat de vergunninghouder verplicht is om
            aan omliggende woningen zo nodig geluidwerende voorzieningen aan te
            brengen. In het overleg voorafgaand aan de vergunningaanvraag kunnen
            hierover echter wel afspraken worden gemaakt tussen betrokken
            partijen. Hierbij kan worden betrokken de mogelijkheid om bij
            omliggende woningen gevelisolatiemaatregelen aan te brengen. Wanneer
            het in het kader van een noodzakelijk geachte hogere waarde
            wenselijk wordt geacht gevelisolatiemaatregelen aan te brengen,
            lijkt het redelijk om de kosten welke hieraan zijn verbonden ten
            laste van de vergunningaanvrager te brengen. Ik merk daarbij op dat
            situaties zich kunnen voordoen waarbij door de eigenaar of de
            bewoner van een woning of de gebruiker van een gebouw geen
            toestemming wordt gegeven voor het aanbrengen van deze
            isolatiemaatregelen. In die gevallen kan het bevoegd gezag bij de
            afweging om een hogere grenswaarde toe te staan naast de hierboven
            genoemde aspecten laten meewegen of de vergunningaanvrager terzake
            een redelijk isolatieaanbod heeft gedaan.</al><al>Ten slotte merk ik op dat het niet de bedoeling is om, zoals bij
            verkeerslawaai gebruikelijk, van de berekende of gemeten
            geluidsbelasting, voordat deze aan de grenswaarden voor de
            gevelbelasting wordt getoetst, de aftrekregeling van <extref status="slapend" doc="" compleet="nee">artikel 103 van
            de Wet geluidhinder</extref> toe te passen. Waar het gaat om het verkeer van
            en naar inrichtingen wordt de meeste hinder namelijk veroorzaakt
            door vrachtverkeer. Naar de huidige stand van zaken is
            redelijkerwijs niet te verwachten dat het vrachtverkeer in de nabije
            toekomst aanzienlijk stiller zal worden. Dit laat onverlet dat
            wanneer in de specifieke situaties waar het hier om gaat
            daadwerkelijk stillere transportmiddelen worden ingezet, dit bij de
            vergunningverlening kan worden betrokken. </al></tekst></circulaire.divisie><circulaire.divisie><kop><nr>4</nr><titel>Milieuhygi&#xEB;nische verantwoording</titel></kop><tekst status="goed"><al>Een van de belangrijkste effecten van geluid die in de hier
            bedoelde situaties kunnen optreden, is slaapverstoring. Om te
            beoordelen of de voorgestelde verandering leidt tot een voldoende
            beschermingsniveau voor omwonenden van de betrokken inrichtingen ten
            aanzien van dit effect, is aansluiting gezocht bij het advies van de
            Gezondheidsraad &#x2019;Geluid en gezondheid&#x2019; (1994, publikatie nr. 1994/15).</al><al>Voor het karakteriseren van een in meer of mindere mate
            ge&#xEF;soleerde geluidgebeurtenis, zoals het passeren van een
            vrachtwagen of overvliegen van een vliegtuig, wordt door de
            Gezondheidsraad het geluidsbelastingsniveau SEL (sound exposure
            level) gehanteerd. Deze maat, L<inf>Ax</inf>, komt overeen met de
            energie-inhoud van een geluidgebeurtenis. Dit is een andere maat dan
            de piekwaarde L<inf>Amax</inf> die immers gelijk is aan het hoogste
            niveau dat gedurende een gebeurtenis optreedt.</al><al>De Gezondheidsraad geeft aan dat er een kans op ontwaakreacties
            ontstaat bij een SEL-waarde vanaf 60 dB(A) en een kans op
            slaapstadiumverstoring bij een SEL-waarde vanaf 35 dB(A), beide
            niveaus binnenshuis gemeten.</al><al>Om aansluiting te verkrijgen bij deze bevindingen heb ik door TNO
            een onderzoek laten uitvoeren naar de geluidniveaus die optreden bij
            vrachtverkeer (TNO-rapport 95.067). Hiertoe zijn in een aantal
            relevante situaties geluidmetingen verricht. Deze metingen zijn
            nader geanalyseerd, op grond waarvan relaties konden worden gelegd
            tussen piekniveaus (L<inf>Amax</inf>), SEL-waarden (L<inf>Ax</inf>)
            en etmaalwaarden (L<inf>Aeq</inf>).</al><al>Op basis van de op deze wijze verkregen gegevens is onderzocht of
            de door de Gezondheidsraad gehanteerde grenswaarden worden
            overschreden wanneer geen toetsing van de piekwaarde van het
            vrachtverkeer plaats vindt, maar alleen een eis aan het
            L<inf>Aeq</inf> wordt gesteld (TNO-rapport, Beoordeling van
            piekniveaus met betrekking tot vrachtverkeer, januari 1996). Uit de
            resultaten kon worden geconcludeerd dat het niet nodig is om nadere
            eisen aan het piekniveau van het vrachtverkeer te stellen zolang de
            etmaalwaarde van 45-50 dB(A) aan de gevel (35-40 dB(A) voor de
            nachtperiode) niet wordt overschreden. Ook wanneer deze etmaalwaarde
            wel overschreden dreigt te worden, is uit milieuhygi&#xEB;nisch oogpunt
            het stellen van piekgrenswaarden niet noodzakelijk. Het is dan
            echter wel noodzakelijk dat geluidbeperkende maatregelen (aan de
            gevel) worden getroffen om ongewenste effecten (slaapverstoring) te
            voorkomen. Bij een L<inf>Aeq</inf> kleiner dan 25 dB(A) als
            binnenwaarde gedurende de nachtperiode is de kans dat de
            slaapkwaliteit nadelig wordt be&#xEF;nvloed verwaarloosbaar. </al></tekst></circulaire.divisie><circulaire.divisie><kop><nr>5</nr><titel>Akoestisch onderzoek</titel></kop><tekst status="goed"><al>Bij de vergunningaanvraag kan ingevolge het Inrichtingen- en
            vergunningenbesluit milieubeheer in bepaalde gevallen een
            akoestisch-onderzoeksrapport worden verlangd. In dit rapport kan in
            beginsel alle informatie worden gevonden die nodig is voor de nieuwe
            beoordelingswijze. Ten aanzien van de daarbij te volgen reken- en
            meetmethode merk ik het volgende op.</al><al>Het onderzoek naar het L<inf>Aeq</inf> van het inrichtinggebonden
            verkeer zal in de regel niet kunnen worden uitgevoerd met behulp van
            de toepasselijke standaard-rekenmethode uit het Reken- en
            meetvoorschrift verkeerslawaai. De emissiecijfers die in deze
            rekenmethodes worden gehanteerd zijn gebaseerd op de gemiddelde
            situatie van het Nederlandse wagenpark. De uitkomsten van dergelijke
            berekeningen zijn dus niet maatgevend voor de specifieke situaties
            die hier in het geding zijn. Een ondernemer met een relatief stil
            wagenpark wordt hiervoor niet &#x2019;beloond&#x2019; en omgekeerd wordt het
            geluidsniveau afkomstig van relatief lawaaiige vrachtwagens
            onderschat door de rekenmethode. Daarom adviseer ik u om de bedoelde
            emissiecijfers per situatie door meting te laten bepalen. Ten
            behoeve daarvan zal aan het Reken- en Meetvoorschrift een
            meetprotocol worden toegevoegd. Tot die tijd zal op de meer
            gespecialiseerde akoestische adviseurs een beroep moeten worden
            gedaan. </al></tekst></circulaire.divisie><circulaire.divisie><kop><nr>6</nr><titel>Reikwijdte van de vergunning</titel></kop><tekst status="goed"><al>Bij het beoordelen van een vergunningaanvraag van een inrichting
            met af- een aanrijdend verkeer blijkt het vaak lastig te bepalen in
            hoeverre de verkeersbewegingen zijn toe te rekenen aan de
            inrichting. Blijkens de huidige jurisprudentie moet regulerend
            worden opgetreden als het verkeer van en naar de inrichting
            akoestisch herkenbaar is ten opzichte van het overige verkeer. Ik
            besef dat de nieuwe beoordelingsmethode hiervoor geen nieuwe
            aanknopingspunten biedt. Mij is gebleken dat de behoefte aan een
            ondubbelzinnig criterium voor het vaststellen van het
            toepassingsbereik van het begrip indirecte hinder wel degelijk
            bestaat. Vanuit deze constatering zal door mij in overleg met de
            VNG, IPO en het bedrijfsleven worden bezien of het mogelijk is
            hiervoor richtlijnen op te stellen. </al></tekst></circulaire.divisie><circulaire.divisie><kop><nr>7</nr><titel>Verkeer van en naar een inrichting op een gezoneerd
            industrieterrein (<extref status="slapend" doc="" compleet="nee">Wet geluidhinder</extref>)</titel></kop><tekst status="goed"><al>Over de beoordeling van verkeersbewegingen van en naar
            inrichtingen gelegen op krachtens <extref status="actief" doc="1.0:v:BWBR0003227&amp;hoofdstuk=V" compleet="nee">hoofdstuk V van de Wet
            geluidhinder</extref> gezoneerde industrieterreinen, merk ik het volgende op.
            Rond een groot aantal industrieterreinen in Nederland is een
            geluidszone vastgesteld. Door het bevoegd gezag is in het kader van
            de zonevaststelling rond deze &#x2019;bestaande&#x2019; industrieterreinen geen
            rekening gehouden met de hierbedoelde transportbewegingen. Dit is
            naar mijn oordeel in lijn met de in <extref status="actief" doc="1.0:v:BWBR0003227&amp;artikel=1" compleet="nee">artikel 1 van de Wet geluidhinder</extref> gegeven definitie van de geluidsbelasting vanwege een
            industrieterrein. Aangezien de zone wordt bepaald op basis van de
            geluidsbelasting vanwege het industrieterrein, wordt geluid
            afkomstig van motorvoertuigen aanwezig op een openbare weg hierbij
            niet in aanmerking genomen. Dit brengt mij tot de conclusie dat in
            het kader van de vergunningverlening toetsing van de
            geluidsbelasting vanwege deze motorvoertuigen aan de zonegrens niet
            in overeenstemming is met <extref status="actief" doc="1.0:v:BWBR0003227&amp;artikel=1" compleet="nee">artikel 1 van de Wet geluidhinder</extref> en
            derhalve niet zou moeten plaatsvinden. Aangezien in de praktijk is
            gebleken van onduidelijkheid over het bovenstaande, ben ik
            voornemens om een wetswijziging te bevorderen, zodanig dat <extref status="actief" doc="1.0:v:BWBR0003227&amp;artikel=1" compleet="nee">artikel 1
            van de Wet geluidhinder</extref> in deze zin zal worden verduidelijkt.</al><al>Overigens merk ik op dat de nieuwe beoordelingswijze van
            toepassing is op alle inrichtingen die vallen onder het
            vergunningenregime van <extref status="actief" doc="1.0:v:BWBR0003245&amp;hoofdstuk=8" compleet="nee">hoofdstuk 8 van de Wet milieubeheer</extref>, dus ook
            op een vergunningplichtige inrichting op een gezoneerd
            industrieterrein (als bedoeld in <extref status="actief" doc="1.0:v:BWBR0003227&amp;hoofdstuk=V" compleet="nee">hoofdstuk V van de Wet geluidhinder</extref>).</al></tekst></circulaire.divisie><circulaire.divisie><kop><nr>8</nr><titel>Slot</titel></kop><tekst status="goed"><al>Een afschrift van deze brief heb ik gezonden aan de Vereniging van
            Nederlandse Gemeenten, het Interprovinciaal Overleg en de Regionale
            inspecteurs milieuhygi&#xEB;ne.</al><al>Indien u over deze brief nadere informatie wenst, kunt u contact
            opnemen met ing. E.J.L. Niehoff (tel. 070-339 4546) of ir. A.W.
            Bezemer (070-339 4552), medewerkers van de directie Geluid en
            Verkeer van mijn ministerie. Als u vragen heeft over de concrete
            toepassing van deze brief, kunt u zich wenden tot de regionale
            inspectie van de milieuhygi&#xEB;ne.</al><al>Ik vertrouw erop u hiermee voldoende te hebben ge&#xEF;nformeerd.</al></tekst></circulaire.divisie></circulaire-tekst><circulaire-sluiting><ondertekenaar><ondertekening>
        Hoogachtend, </ondertekening><ondertekening> De <functie>Minister</functie> van
          <organisatie>Volkshuisvesting, Ruimtelijke Ordening en Milieubeheer</organisatie>,<naam><voornaam>M. de</voornaam><achternaam>Boer</achternaam></naam></ondertekening></ondertekenaar></circulaire-sluiting></circulaire></wetgeving>
  	