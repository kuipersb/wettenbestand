<?xml version="1.0"?>
<!DOCTYPE wetgeving SYSTEM "http://wetten.overheid.nl/dtd/bwb-plus-meta-1_61w.dtd">
<wetgeving bwb-id="BWBV0002644" dtdversie="2.0" id="10000021189" verdragnummer="010593" soort="verdrag">
  
  <intitule>Verdrag tussen het Koninkrijk der Nederlanden en de Republiek Kazachstan
inzake samenwerking en wederzijdse administratieve bijstand in douanezaken </intitule>
  
  
  
  <verdrag tekst="authentiek" xml:lang="nl">
    <verdragtekst>
      <kop>
        <titel status="officieel">Verdrag tussen de Regering van het Koninkrijk der  Nederlanden
en de Regering van de Republiek Kazachstan  inzake samenwerking en wederzijdse
administratieve bijstand  in douanezaken</titel>
      </kop>
      <aanhef>
        <preambule>
          <al>De Regering van het Koninkrijk der Nederlanden en de Regering van de Republiek
Kazachstan, hierna te noemen de Verdragsluitende Partijen,</al>
          <al>Gelet op het belang van een juiste vaststelling van de douanerechten en
andere belastingen die bij invoer of uitvoer worden ge&#xEF;nd en van het
waarborgen van een juiste handhaving van verboden, beperkingen en controlemaatregelen;</al>
          <al>Overwegende dat inbreuken op de douanewetgeving hun economische, fiscale,
sociale en culturele belangen en de belangen op het gebied van de volksgezondheid
en handel schaden;</al>
          <al>Overwegende dat de grensoverschrijdende handel in verdovende middelen
en psychotrope stoffen, gevaarlijke stoffen, bedreigde diersoorten en giftig
afval een gevaar voor de samenleving vormt;</al>
          <al>Erkennende de noodzaak van internationale samenwerking ter zake van aangelegenheden
die verband houden met de toepassing en handhaving van de douanewetgeving
van hun Staten;</al>
          <al>Ervan overtuigd dat het optreden tegen inbreuken op de douanewetgeving
doeltreffender kan worden door middel van nauwe samenwerking tussen hun douaneadministraties
op basis van duidelijke wettelijke bepalingen;</al>
          <al>Gelet op de van belang zijnde instrumenten van de Internationale Douaneraad,
tegenwoordig bekend als de Wereld Douane Organisatie, in het bijzonder de
Aanbeveling inzake wederzijdse administratieve bijstand van 5 december 1953;</al>
          <al>Tevens gelet op verdragen die verboden, beperkingen en bijzondere controlemaatregelen
met betrekking tot bepaalde goederen bevatten; </al>
          <al>zijn het volgende overeengekomen: </al>
        </preambule>
      </aanhef>
      <wettekst>
        
        <hoofdstuk>
          <kop>
            <label>HOOFDSTUK</label>
            <nr status="officieel">I</nr>
          <titel status="officieel">BEGRIPSOMSCHRIJVINGEN</titel></kop>
          
          <artikel status="goed">
            <kop>
              <label>Artikel</label>
              <nr status="officieel">1</nr>
            </kop>
            <al>Voor de toepassing van dit Verdrag wordt verstaan onder:</al>
            <lijst level="single" nr-sluiting="." start="1" type="expliciet">
              <li>
                <li.nr>1.</li.nr>
                <al> &#x201E;douaneadministratie":</al>
              <al>wat de Republiek Kazachstan betreft: de douanecontrole-instelling van
de Republiek Kazachstan;</al><al>wat het Koninkrijk der Nederlanden betreft: de centrale administratie
die verantwoordelijk is voor de toepassing van de douanewetgeving;</al></li>
            <li>
                <li.nr>2.</li.nr>
                <al> &#x201E;douanewetgeving": alle wettelijke en administratieve bepalingen
die door de douaneadministraties worden toegepast of gehandhaafd in verband
met de invoer, uitvoer, overslag, doorvoer, opslag en het vervoer van goederen,
met inbegrip van wettelijke en administratieve bepalingen met betrekking tot
verboden, beperkingen en controlemaatregelen;</al>
              </li><li>
                <li.nr>3.</li.nr>
                <al> &#x201E;inbreuk op de douanewetgeving": elke schending van de douanewetgeving
zoals omschreven in de wetgeving van de Staat van elk der Verdragsluitende
Partijen;</al>
              </li><li>
                <li.nr>4.</li.nr>
                <al> &#x201E;douanevordering": elk bedrag aan douanerechten en andere belastingen
waarop dit Verdrag van toepassing is, alsmede verhogingen, administratieve
boetes, achterstallige betalingen, renten en kosten die betrekking hebben
op de genoemde rechten en belastingen die niet in de Staat van een van de
Verdragsluitende Partijen kunnen worden ge&#xEF;nd;</al>
              </li><li>
                <li.nr>5.</li.nr>
                <al> &#x201E;persoon": elke natuurlijke persoon of rechtspersoon;</al>
              </li><li>
                <li.nr>6.</li.nr>
                <al> &#x201E;persoonsgegevens": alle gegevens betreffende een ge&#xEF;dentificeerde
of identificeerbare natuurlijke persoon;</al>
              </li><li>
                <li.nr>7.</li.nr>
                <al> &#x201E;informatie": alle gegevens, al dan niet bewerkt of geanalyseerd,
en documenten, rapporten en andere mededelingen in ongeacht welke vorm, met
inbegrip van de elektronische vorm, of gewaarmerkte of gelegaliseerde afschriften
daarvan;</al>
              </li><li>
                <li.nr>8.</li.nr>
                <al> &#x201E;verdovende middelen": de middelen vermeld in Lijst I of II
van het Enkelvoudig Verdrag inzake verdovende middelen, 1961;</al>
              </li><li>
                <li.nr>9.</li.nr>
                <al> &#x201E;psychotrope stoffen": de stoffen vermeld in Lijst I, II, III
of IV van de Overeenkomst van de Verenigde Naties inzake psychotrope stoffen,
1971;</al>
              </li><li>
                <li.nr>10.</li.nr>
                <al> &#x201E;precursoren": de gecontroleerde chemische stoffen, gebruikt
bij de vervaardiging van verdovende middelen en psychotrope stoffen, vermeld
in Tabel I of II van de Bijlage bij het Verdrag van de Verenigde Naties tegen
de sluikhandel in verdovende middelen en psychotrope stoffen, 1988; </al>
              </li><li>
                <li.nr>11.</li.nr>
                <al> &#x201E;verzoekende administratie": de douaneadministratie die om
bijstand verzoekt;</al>
              </li><li>
                <li.nr>12.</li.nr>
                <al> &#x201E;aangezochte administratie": de douaneadministratie die om
bijstand wordt verzocht.</al>
              </li></lijst>
            
            
            
          </artikel>
        </hoofdstuk>
        <hoofdstuk>
          <kop>
            <label>HOOFDSTUK</label>
            <nr status="officieel">II</nr>
          <titel status="officieel">REIKWIJDTE VAN HET VERDRAG</titel></kop>
          
          <artikel status="goed">
            <kop>
              <label>Artikel</label>
              <nr status="officieel">2</nr>
            </kop>
            <lid>
              <lidnr status="officieel">1</lidnr>
              <al> De Verdragsluitende Partijen verlenen elkaar door tussenkomst van hun
douaneadministraties administratieve bijstand onder de in dit Verdrag genoemde
voorwaarden ten behoeve van de juiste toepassing van de douanewetgeving en
de voorkoming, opsporing en bestrijding van inbreuken op de douanewetgeving,
alsmede voor het invorderen van douanevorderingen.</al>
            </lid>
            <lid>
              <lidnr status="officieel">2</lidnr>
              <al> Alle bijstand uit hoofde van dit Verdrag door een van de Verdragsluitende
Partijen wordt verleend in overeenstemming met de wettelijke en administratieve
bepalingen van haar Staat en binnen de grenzen van de bevoegdheden en beschikbare
middelen van haar douaneadministratie.</al>
            </lid>
            <lid>
              <lidnr status="officieel">3</lidnr>
              <al> Dit Verdrag geldt onverminderd de huidige en toekomstige verplichtingen
van de Republiek Kazachstan en het Koninkrijk der Nederlanden die uit andere
internationale overeenkomsten voortvloeien.</al>
            </lid>
            <lid>
              <lidnr status="officieel">4</lidnr>
              <al> Dit Verdrag is uitsluitend bedoeld voor de wederzijdse administratieve
bijstand tussen de Verdragsluitende Partijen; particulieren kunnen aan de
bepalingen van dit Verdrag niet het recht ontlenen bewijsmateriaal te doen
verkrijgen, te doen achterhouden of ontoelaatbaar te doen verklaren dan wel
de uitvoering van een verzoek te doen beletten.</al>
            </lid>
            <lid>
              <lidnr status="officieel">5</lidnr>
              <al> Dit Verdrag laat onverlet de regelgeving inzake wederzijdse bijstand
in strafzaken. Indien wederzijdse bijstand dient te worden verleend in overeenstemming
met een andere geldende overeenkomst tussen de Staten van de Partijen, geeft
de aangezochte administratie aan welke autoriteiten het betreft.</al>
            </lid>
          </artikel>
        </hoofdstuk>
        <hoofdstuk>
          <kop>
            <label>HOOFDSTUK</label>
            <nr status="officieel">III</nr>
          <titel status="officieel">REIKWIJDTE VAN DE BIJSTAND</titel></kop>
          
          <artikel status="goed">
            <kop>
              <label>Artikel</label>
              <nr status="officieel">3</nr>
            </kop>
            <lid>
              <lidnr status="officieel">1</lidnr>
              <al> De douaneadministraties verstrekken elkaar op verzoek of uit eigen
beweging informatie met het oog op de juiste toepassing van de douanewetgeving
en de voorkoming, opsporing en bestrijding van inbreuken op de douanewetgeving,
alsmede de invordering van douanevorderingen.  </al>
            </lid>
            <lid>
              <lidnr status="officieel">2</lidnr>
              <al> Elk van beide douaneadministraties handelt bij het instellen van een
onderzoek namens de andere douaneadministratie alsof het onderzoek werd ingesteld
ten behoeve van haarzelf of op verzoek van een andere autoriteit van haar
eigen staat.</al>
            </lid>
          </artikel>
          <artikel status="goed">
            <kop>
              <label>Artikel</label>
              <nr status="officieel">4</nr>
            </kop>
            <lid>
              <lidnr status="officieel">1</lidnr>
              <al> De aangezochte administratie verstrekt, op verzoek, alle informatie
over de in de Staat van die Verdragsluitende Partij toepasselijke douanewetgeving
enregelingen die van belang is voor het onderzoek met betrekking tot een inbreuk
op de douanewetgeving.</al>
            </lid>
            <lid>
              <lidnr status="officieel">2</lidnr>
              <al> Elk van beide douaneadministraties verstrekt, uit eigen beweging en
onverwijld, alle beschikbare informatie met betrekking tot:</al>
              <lijst level="single" nr-sluiting="." start="1" type="expliciet">
                <li>
                  <li.nr>a.</li.nr>
                  <al>nieuwe handhavingstechnieken betreffende
de douanewetgeving die hun doeltreffendheid hebben bewezen;</al>
                </li>
                <li>
                  <li.nr>b.</li.nr>
                  <al>nieuwe trends, middelen of werkwijzen betreffende
het maken van inbreuken op de douanewetgeving.</al>
                </li>
              </lijst>
            </lid>
          </artikel>
          <artikel status="goed">
            <kop>
              <label>Artikel</label>
              <nr status="officieel">5</nr>
            </kop>
            <al>De douaneadministraties kunnen elkaar alle vormen van technische bijstand
verlenen bij douanezaken waarin zij dat opportuun achten, met inbegrip van:</al>
            <lijst level="single" nr-sluiting="." start="1" type="expliciet">
              <li>
                <li.nr>a.</li.nr>
                <al>de uitwisseling van douaneambtenaren wanneer
dat bevorderlijk is voor het wederzijds begrip van elkaars technieken;</al>
              </li>
              <li>
                <li.nr>b.</li.nr>
                <al>training en bijstand bij de ontwikkeling
van gespecialiseerde vaardigheden van douaneambtenaren;</al>
              </li>
              <li>
                <li.nr>c.</li.nr>
                <al>de uitwisseling van informatie en ervaringen
met betrekking tot het gebruik van destructie- en detectieapparatuur;</al>
              </li>
              <li>
                <li.nr>d.</li.nr>
                <al>de uitwisseling van deskundigen die goed
ge&#xEF;nformeerd zijn over douanezaken;</al>
              </li>
              <li>
                <li.nr>e.</li.nr>
                <al>de uitwisseling van vakmatige, wetenschappelijke
en technische gegevens met betrekking tot de douanewetgeving en -regelingen.</al>
                <al>De wijze van financiering van vorengenoemde activiteiten wordt door
de Verdragsluitende Partijen onderling bepaald, in overeenstemming met artikel
2, tweede lid, van dit Verdrag.</al>
              </li>
            </lijst>
          </artikel>
        </hoofdstuk>
        <hoofdstuk>
          <kop>
            <label>HOOFDSTUK</label>
            <nr status="officieel">IV</nr>
          <titel status="officieel">BIJZONDERE VORMEN VAN BIJSTAND</titel></kop>
          
          <artikel status="goed">
            <kop>
              <label>Artikel</label>
              <nr status="officieel">6</nr>
            </kop>
            <al>De aangezochte administratie verstrekt op verzoek de verzoekende administratie
met name de volgende informatie:</al>
            <lijst level="single" nr-sluiting="." start="1" type="expliciet">
              <li>
                <li.nr>a.</li.nr>
                <al>of goederen die worden ingevoerd in het
douanegebied van de Staat van de verzoekende Verdragsluitende Partij op rechtmatige
wijze zijn uitgevoerd uit het douanegebied van de Staat van de aangezochte
Verdragsluitende Partij; </al>
              </li>
              <li>
                <li.nr>b.</li.nr>
                <al>of goederen die worden uitgevoerd uit het
douanegebied van de Staat van de verzoekende Verdragsluitende Partij op rechtmatige
wijze zijn ingevoerd in het douanegebied van de Staat van de aangezochte Verdragsluitende
Partij en over de douaneregeling waaronder de goederen eventueel zijn gebracht.</al>
              </li>
            </lijst>
          </artikel>
          <artikel status="goed">
            <kop>
              <label>Artikel</label>
              <nr status="officieel">7</nr>
            </kop>
            <lid>
              <lidnr status="officieel">1</lidnr>
              <al> De aangezochte administratie houdt op verzoek bijzonder toezicht op:</al>
              <lijst level="single" nr-sluiting="." start="1" type="expliciet">
                <li>
                  <li.nr>a.</li.nr>
                  <al>personen ten aanzien van wie het de verzoekende
administratie bekend is dat zij een inbreuk op de douanewetgeving hebben gemaakt
of die daarvan worden verdacht, met name diegenen die het douanegebied van
de Staat van de aangezochte Verdragsluitende Partij betreden en verlaten;</al>
                </li>
                <li>
                  <li.nr>b.</li.nr>
                  <al>goederen in vervoer of in opslag ten aanzien
waarvan door de verzoekende administratie is medegedeeld dat er een vermoeden
van ongeoorloofd verkeer naar het douanegebied van de Staat van de verzoekende
Verdragsluitende Partij bestaat;</al>
                </li>
                <li>
                  <li.nr>c.</li.nr>
                  <al>vervoermiddelen waarvan de verzoekende administratie
vermoedt dat zij worden gebruikt voor het maken van inbreuken op de douanewetgeving
in het douanegebied van de Staat van de verzoekende Verdragsluitende Partij.</al>
                </li>
              </lijst>
            </lid>
            <lid>
              <lidnr status="officieel">2</lidnr>
              <al> De douaneadministraties kunnen, in overeenstemming met de nationale
wetgeving van hun respectieve Staten, met wederzijdse overeenstemming en door
middel van een wederzijdse regeling, toestemming verlenen voor de onder hun
toezicht verrichte invoer in, uitvoer uit of doorvoer via het douanegebied
van hun respectieve Staten van goederen die zijn betrokken bij illegale handel
om deze illegale handel tegen te gaan. Indien de douaneadministratie niet
bevoegd is tot het verlenen van een dergelijke toestemming, tracht die administratie
samenwerking te bewerkstelligen met de nationale autoriteiten die daartoe
wel bevoegd zijn of draagt zij de zaak over aan een dergelijke autoriteit.</al>
            </lid>
          </artikel>
          <artikel status="goed">
            <kop>
              <label>Artikel</label>
              <nr status="officieel">8</nr>
            </kop>
            <lid>
              <lidnr status="officieel">1</lidnr>
              <al> De douaneadministraties verstrekken elkaar op verzoek of uit eigen
beweging informatie over verrichte of voorgenomen activiteiten die een inbreuk
op de douanewetgeving vormen of lijken te vormen. De informatie ziet mede
op maar is niet beperkt tot het verkeer van:</al>
              <lijst level="single" nr-sluiting="." start="1" type="expliciet">
                <li>
                  <li.nr>a.</li.nr>
                  <al>wapens, munitie, explosieven en nucleair
materiaal;</al>
                </li>
                <li>
                  <li.nr>b.</li.nr>
                  <al>kunstvoorwerpen en antiquiteiten die van
aanzienlijk historisch, cultureel of archeologisch belang zijn voor een van
de Verdragsluitende Partijen;</al>
                </li>
                <li>
                  <li.nr>c.</li.nr>
                  <al>verdovende middelen, psychotrope stoffen,
precursoren alsmede stoffen die een gevaar vormen voor de volksgezondheid
of het milieu;</al>
                </li>
                <li>
                  <li.nr>d.</li.nr>
                  <al>goederen die onderworpen zijn aan aanmerkelijke
douanerechten of andere belastingen waarop dit Verdrag van toepassing is;</al>
                </li>
                <li>
                  <li.nr>e.</li.nr>
                  <al>goederen waarop een intellectueel eigendomsrecht
rust;</al>
                </li>
                <li>
                  <li.nr>f.</li.nr>
                  <al>bedreigde planten- en diersoorten, alsmede
producten daarvan.</al>
                </li>
              </lijst>
            </lid>
            <lid>
              <lidnr status="officieel">2</lidnr>
              <al> In ernstige gevallen die aanzienlijke schade voor de economie, volksgezondheid,
openbare veiligheid of enig ander vitaal belang van de ene Verdragsluitende
Partij met zich zouden kunnen brengen, verstrekt de douaneadministratie van
de andere Verdragsluitende Partij waar mogelijk onverwijld uit eigen beweging
dergelijke informatie.</al>
            </lid>
          </artikel>
          <artikel status="goed">
            <kop>
              <label>Artikel</label>
              <nr status="officieel">9</nr>
            </kop>
            <lid>
              <lidnr status="officieel">1</lidnr>
              <al> De douaneadministraties verlenen elkaar bijstand met het oog op de
inning van douanevorderingen overeenkomstig hun respectieve wetgeving.</al>
            </lid>
            <lid>
              <lidnr status="officieel">2</lidnr>
              <al> De douaneadministraties schrijven in onderlinge overeenstemming regels
voor met betrekking tot de toepassing van dit artikel, in overeenstemming
met artikel 18, tweede lid, van dit Verdrag.</al>
            </lid>
          </artikel>
        </hoofdstuk>
        <hoofdstuk>
          <kop>
            <label>HOOFDSTUK</label>
            <nr status="officieel">V</nr>
          <titel status="officieel">INFORMATIE</titel></kop>
          
          <artikel status="goed">
            <kop>
              <label>Artikel</label>
              <nr status="officieel">10</nr>
            </kop>
            <lid>
              <lidnr status="officieel">1</lidnr>
              <al> Om originele informatie wordt slechts verzocht in gevallen waarin niet
met gewaarmerkte of gelegaliseerde afschriften kan worden volstaan, en deze
wordt zo spoedig mogelijk teruggezonden; zulks laat de rechten van de aangezochte
administratie of van derden ter zake onverlet.</al>
            </lid>
            <lid>
              <lidnr status="officieel">2</lidnr>
              <al> Alle ingevolge dit Verdrag uit te wisselen informatie gaat vergezeld
van alle gegevens die van belang zijn om deze te interpreteren of te gebruiken.</al>
            </lid>
          </artikel>
        </hoofdstuk>
        <hoofdstuk>
          <kop>
            <label>HOOFDSTUK</label>
            <nr status="officieel">VI</nr>
          <titel status="officieel">DESKUNDIGEN EN GETUIGEN</titel></kop>
          
          <artikel status="goed">
            <kop>
              <label>Artikel</label>
              <nr status="officieel">11</nr>
            </kop>
            <al>De aangezochte administratie kan op verzoek haar ambtenaren machtigen
om ter zake van een inbreuk op de douanewetgeving als deskundige of getuige
te verschijnen voor een rechtscollege op het grondgebied van de Staat van
de andere Verdragsluitende Partij. </al>
          </artikel>
        </hoofdstuk>
        <hoofdstuk>
          <kop>
            <label>HOOFDSTUK</label>
            <nr status="officieel">VII</nr>
          <titel status="officieel">TOEZENDING VAN VERZOEKEN</titel></kop>
          
          <artikel status="goed">
            <kop>
              <label>Artikel</label>
              <nr status="officieel">12</nr>
            </kop>
            <lid>
              <lidnr status="officieel">1</lidnr>
              <al> Verzoeken om bijstand uit hoofde van dit Verdrag worden, schriftelijk
en vergezeld van nuttig geachte documenten, rechtstreeks aan de douaneadministratie
van de andere Verdragsluitende Partij gericht.</al>
            </lid>
            <lid>
              <lidnr status="officieel">2</lidnr>
              <al> Verzoeken ingevolge het eerste lid van dit artikel bevatten de volgende
gegevens:</al>
              <lijst level="single" nr-sluiting="." start="1" type="expliciet">
                <li>
                  <li.nr>a.</li.nr>
                  <al>de administratie die het verzoek doet;</al>
                </li>
                <li>
                  <li.nr>b.</li.nr>
                  <al>het onderwerp van en de reden voor het verzoek;</al>
                </li>
                <li>
                  <li.nr>c.</li.nr>
                  <al>een korte beschrijving van de zaak, de juridische
aspecten en de aard van de procedure;</al>
                </li>
                <li>
                  <li.nr>d.</li.nr>
                  <al>de namen en adressen van de bij de procedure
betrokken partijen, voorzover bekend.</al>
                </li>
              </lijst>
            </lid>
            <lid>
              <lidnr status="officieel">3</lidnr>
              <al> Een verzoek van een van de douaneadministraties een bepaalde procedure
te volgen wordt ingewilligd, met inachtneming van de nationale wetgeving van
de aangezochte Verdragsluitende Partij.</al>
            </lid>
            <lid>
              <lidnr status="officieel">4</lidnr>
              <al> De in dit Verdrag bedoelde informatie wordt alleen aan ambtenaren medegedeeld
die door elke douaneadministratie hiertoe zijn aangewezen. Een lijst van aldus
aangewezen ambtenaren wordt aan de douaneadministratie van de andere Verdragsluitende
Partij verstrekt in overeenstemming met artikel 18, tweede lid, van dit Verdrag.</al>
            </lid>
          </artikel>
        </hoofdstuk>
        <hoofdstuk>
          <kop>
            <label>HOOFDSTUK</label>
            <nr status="officieel">VIII</nr>
          <titel status="officieel">UITVOERING VAN VERZOEKEN</titel></kop>
          
          <artikel status="goed">
            <kop>
              <label>Artikel</label>
              <nr status="officieel">13</nr>
            </kop>
            <al>Indien de aangezochte administratie niet over de gevraagde informatie
beschikt, stelt zij een onderzoek in om die informatie te verkrijgen in overeenstemming
met de nationale wetgeving van haar Staat. Dit onderzoek omvat mede het optekenen
van verklaringen van personen van wie informatie wordt verlangd in verband
met een inbreuk op de douanewetgeving en van getuigen en deskundigen.</al>
          </artikel>
          <artikel status="goed">
            <kop>
              <label>Artikel</label>
              <nr status="officieel">14</nr>
            </kop>
            <lid>
              <lidnr status="officieel">1</lidnr>
              <al> Door de verzoekende administratie aangewezen ambtenaren kunnen, met
instemming van de aangezochte administratie en onder de door laatstgenoemde
hieraan verbonden voorwaarden, ten behoeve van onderzoek naar een inbreuk
op de douanewetgeving, op schriftelijk verzoek: </al>
              <lijst level="single" nr-sluiting="." start="1" type="expliciet">
                <li>
                  <li.nr>a.</li.nr>
                  <al>ten kantore van de aangezochte administratie
de documenten, registers en andere van belang zijnde gegevens raadplegen om
daaruit alle informatie met betrekking tot die inbreuk op de douanewetgeving
over te nemen;</al>
                </li>
                <li>
                  <li.nr>b.</li.nr>
                  <al>kopie&#xEB;n maken van de documenten, registers
en andere gegevens die met betrekking tot die inbreuk op de douanewetgeving
van belang zijn;</al>
                </li>
                <li>
                  <li.nr>c.</li.nr>
                  <al>aanwezig zijn bij een door de aangezochte
administratie geleid onderzoek in het douanegebied van de Staat van de aangezochte
Verdragsluitende Partij dat van belang is voor de verzoekende administratie.</al>
                </li>
              </lijst>
            </lid>
            <lid>
              <lidnr status="officieel">2</lidnr>
              <al> Wanneer, onder de in artikel 11 of in het eerste lid van dit artikel
bedoelde omstandigheden, ambtenaren van de verzoekende administratie aanwezig
zijn op het grondgebied van de Staat van de andere Verdragsluitende Partij,
moeten zij te allen tijde in staat zijn hun ambtelijke hoedanigheid aan te
tonen.</al>
            </lid>
            <lid>
              <lidnr status="officieel">3</lidnr>
              <al> Gedurende hun verblijf aldaar genieten zij de bescherming voorzover
die wordt toegekend aan douaneambtenaren van de andere Verdragsluitende Partij,
in overeenstemming met de nationale wetgeving van de Staat van de andere Verdragsluitende
Partij en zijn zij verantwoordelijk voor de strafbare feiten die zij eventueel
begaan.</al>
            </lid>
          </artikel>
        </hoofdstuk>
        <hoofdstuk>
          <kop>
            <label>HOOFDSTUK</label>
            <nr status="officieel">IX</nr>
          <titel status="officieel">VERTROUWELIJK KARAKTER VAN INFORMATIE</titel></kop>
          
          <artikel status="goed">
            <kop>
              <label>Artikel</label>
              <nr status="officieel">15</nr>
            </kop>
            <lid>
              <lidnr status="officieel">1</lidnr>
              <al> Alle uit hoofde van dit Verdrag ontvangen informatie mag slechts voor
de doeleinden van dit Verdrag en door de douaneadministraties worden gebruikt,
behalve in gevallen waarin de douaneadministratie die deze informatie heeft
verstrekt, uitdrukkelijk haar goedkeuring hecht aan het gebruik daarvan voor
andere doeleinden of door andere autoriteiten. In dat geval is dat gebruik
onderworpen aan eventuele beperkingen die zijn vastgesteld door de douaneadministratie
die de informatie heeft verstrekt. Deze informatie mag, indien de wetgeving
van de Staat van de verstrekkende Verdragsluitende Partij dat voorschrijft,
slechts bij strafrechtelijke vervolgingen worden gebruikt nadat het openbaar
ministerie of de rechterlijke autoriteiten in de Staat van de verstrekkende
Verdragsluitende Partij met dit gebruik hebben ingestemd.</al>
            </lid>
            <lid>
              <lidnr status="officieel">2</lidnr>
              <al> Voor alle uit hoofde van dit Verdrag ontvangen informatie gelden ten
minste dezelfde bescherming en vertrouwelijkheid als die welke voor soortgelijke
informatie gelden krachtens de wetgeving van de Verdragsluitende Partij waar
deze wordt ontvangen.</al>
            </lid>
            <lid>
              <lidnr status="officieel">3</lidnr>
              <al> Indien informatie door een van de douaneadministraties uit hoofde van
de verplichtingen van de Republiek Kazachstan of van het Koninkrijk der Nederlanden,
bedoeld in artikel 2, derde lid, van dit Verdrag, bekend wordt gemaakt, wordt
de andere douaneadministratie daarvan in kennis gesteld.</al>
            </lid>
            <lid>
              <lidnr status="officieel">4</lidnr>
              <al> Toezending van persoonsgegevens uit hoofde van dit Verdrag geschiedt
in overeenstemming met de nationale wetgeving van de Staat van elke Verdragsluitende
Partij en is onderworpen aan de bepalingen van de Bijlage bij dit Verdrag,
die een integrerend deel uitmaakt van dit Verdrag.</al>
            </lid>
          </artikel>
        </hoofdstuk>
        <hoofdstuk>
          <kop>
            <label>HOOFDSTUK</label>
            <nr status="officieel">X</nr>
          <titel status="officieel">ONTHEFFING</titel></kop>
          
          <artikel status="goed">
            <kop>
              <label>Artikel</label>
              <nr status="officieel">16</nr>
            </kop>
            <lid>
              <lidnr status="officieel">1</lidnr>
              <al> In gevallen waarin de aangezochte administratie van mening is dat inwilliging
van een verzoek een inbreuk zou vormen op de soevereiniteit, de veiligheid,
de openbare orde of een ander wezenlijk belang van de aangezochte Verdragsluitende
Partij of tot schending van een industrieel of een commercieel, dan wel een
beroepsgeheim zou leiden, kan de bijstand worden geweigerd of kunnen daaraan
bepaalde voorwaarden of eisen worden gesteld.</al>
            </lid>
            <lid>
              <lidnr status="officieel">2</lidnr>
              <al> Indien de verzoekende administratie niet in staat zou zijn een soortgelijk
verzoek van de aangezochte administratie in te willigen, wijst zij daarop
in haar verzoek. Inwilliging van een dergelijk verzoek wordt overgelaten aan
het oordeel van de aangezochte administratie.</al>
            </lid>
            <lid>
              <lidnr status="officieel">3</lidnr>
              <al> De bijstand kan door de aangezochte administratie worden uitgesteld
op grond van het feit dat een lopend onderzoek of een lopende vervolging of
procedure hiermee wordt doorkruist. In een dergelijk geval pleegt de aangezochte
administratie overleg met de verzoekende administratie om te bepalen of de
bijstand kan worden verleend onder de voorwaarden of omstandigheden die de
aangezochte administratie verlangt.</al>
            </lid>
            <lid>
              <lidnr status="officieel">4</lidnr>
              <al> Wanneer de bijstand wordt geweigerd of uitgesteld, dienen de redenen
voor de weigering of het uitstel te worden gegeven.</al>
            </lid>
          </artikel>
        </hoofdstuk>
        <hoofdstuk>
          <kop>
            <label>HOOFDSTUK</label>
            <nr status="officieel">XI</nr>
          <titel status="officieel">KOSTEN</titel></kop>
          
          <artikel status="goed">
            <kop>
              <label>Artikel</label>
              <nr status="officieel">17</nr>
            </kop>
            <lid>
              <lidnr status="officieel">1</lidnr>
              <al> De douaneadministraties zien af van alle vorderingen tot vergoeding
van ter uitvoering van dit Verdrag gemaakte kosten, met uitzondering van bedragen
en vergoedingen betaald aan deskundigen en getuigen alsook de kosten van tolken
die niet in dienst zijn van de regering, welke worden gedragen door de verzoekende
administratie.</al>
            </lid>
            <lid>
              <lidnr status="officieel">2</lidnr>
              <al> Indien met de uitvoering van het verzoek aanmerkelijke kosten van buitengewone
aard zijn of zullen zijn gemoeid, plegen de Verdragsluitende Partijen overleg
om de voorwaarden te bepalen waaronder het verzoek zal worden uitgevoerd,
alsmede de wijze waarop de kosten worden gedragen, een en ander in overeenstemming
met artikel 2, tweede lid, van dit Verdrag.</al>
            </lid>
          </artikel>
        </hoofdstuk>
        <hoofdstuk>
          <kop>
            <label>HOOFDSTUK</label>
            <nr status="officieel">XII</nr>
          <titel status="officieel">UITVOERING VAN HET VERDRAG</titel></kop>
          
          <artikel status="goed">
            <kop>
              <label>Artikel</label>
              <nr status="officieel">18</nr>
            </kop>
            <lid>
              <lidnr status="officieel">1</lidnr>
              <al> De douaneadministraties nemen maatregelen opdat hun met de opsporing
of bestrijding van inbreuken op de douanewetgeving belaste ambtenaren persoonlijke
en rechtstreekse betrekkingen met elkaar kunnen onderhouden.</al>
            </lid>
            <lid>
              <lidnr status="officieel">2</lidnr>
              <al> De douaneadministraties besluiten over nadere regelingen, binnen het
kader van dit Verdrag, ter vergemakkelijking van de uitvoering van dit Verdrag.</al>
            </lid>
            <lid>
              <lidnr status="officieel">3</lidnr>
              <al> De douaneadministraties streven ernaar eventuele problemen of twijfels
naar aanleiding van de interpretatie of toepassing van dit Verdrag in onderlinge
overeenstemming op te lossen.</al>
            </lid>
            <lid>
              <lidnr status="officieel">4</lidnr>
              <al> Conflicten waarvoor geen oplossing wordt gevonden, worden langs diplomatieke
weg geregeld.</al>
            </lid>
          </artikel>
        </hoofdstuk>
        <hoofdstuk>
          <kop>
            <label>HOOFDSTUK</label>
            <nr status="officieel">XIII</nr>
          <titel status="officieel">TOEPASSING</titel></kop>
          
          <artikel status="goed">
            <kop>
              <label>Artikel</label>
              <nr status="officieel">19</nr>
            </kop>
            <lid>
              <lidnr status="officieel">1</lidnr>
              <al> Wat de Republiek Kazachstan betreft, is dit Verdrag van toepassing
op haar grondgebied.</al>
            </lid>
            <lid>
              <lidnr status="officieel">2</lidnr>
              <al> Wat het Koninkrijk der Nederlanden betreft, is dit Verdrag van toepassing
op het grondgebied in Europa. Het Verdrag kan echter, hetzij in zijn geheel,
hetzij met de nodige wijzigingen, worden uitgebreid tot de Nederlandse Antillen
of Aruba.</al>
            </lid>
            <lid>
              <lidnr status="officieel">3</lidnr>
              <al> Bedoelde uitbreiding wordt van kracht met ingang van een datum en met
inachtneming van wijzigingen en voorwaarden, met inbegrip van voorwaarden
ten aanzien van de be&#xEB;indiging, die nader worden vastgesteld en overeengekomen
bij diplomatieke notawisseling. </al>
            </lid>
          </artikel>
        </hoofdstuk>
        <hoofdstuk>
          <kop>
            <label>HOOFDSTUK</label>
            <nr status="officieel">XIV</nr>
          <titel status="officieel">INWERKINGTREDING EN BE&#xCB;INDIGING</titel></kop>
          
          <artikel status="goed">
            <kop>
              <label>Artikel</label>
              <nr status="officieel">20</nr>
            </kop>
            <al>Dit Verdrag treedt in werking op de eerste dag van de tweede maand nadat
de Verdragsluitende Partijen elkaar langs diplomatieke weg schriftelijk ervan
in kennis hebben gesteld dat aan de grondwettelijke of nationale vereisten
voor de inwerkingtreding van dit Verdrag is voldaan.</al>
          </artikel>
          <artikel status="goed">
            <kop>
              <label>Artikel</label>
              <nr status="officieel">21</nr>
            </kop>
            <lid>
              <lidnr status="officieel">1</lidnr>
              <al> Dit Verdrag wordt in beginsel voor onbepaalde tijd gesloten, maar elk
van beide Verdragsluitende Partijen kan het te allen tijde langs diplomatieke
weg opzeggen.</al>
            </lid>
            <lid>
              <lidnr status="officieel">2</lidnr>
              <al> De be&#xEB;indiging wordt van kracht drie maanden na de datum van de
kennisgeving van opzegging aan de andere Verdragsluitende Partij. Lopende
procedures op het tijdstip van be&#xEB;indiging worden niettemin voltooid
in overeenstemming met de bepalingen van dit Verdrag.</al>
            </lid>
          </artikel>
          <artikel status="goed">
            <kop>
              <label>Artikel</label>
              <nr status="officieel">22</nr>
            </kop>
            <al>De Verdragsluitende Partijen komen op verzoek of na het verstrijken van
vijf jaar vanaf de inwerkingtreding van dit Verdrag bijeen om het te heroverwegen,
tenzij zij elkaar schriftelijk ervan in kennis stellen dat een dergelijke
heroverweging niet nodig is.</al>
            
            
            
            
            
            
          </artikel>
        </hoofdstuk>
        
      </wettekst>
      <wetsluiting status="goed">
        <slotformulering>
          <al>TEN BLIJKE WAARVAN de ondergetekenden, daartoe naar behoren gemachtigd,
dit Verdrag hebben ondertekend.</al>
          <al>GEDAAN te Den Haag op 27 november 2002 in tweevoud in de Nederlandse,
de Kazachse, de Russische en de Engelse taal, zijnde alle teksten gelijkelijk
authentiek. In geval van verschil in interpretatie is de Engelse tekst doorslaggevend.</al>
          <al>
            <nadruk type="cur">Voor de Regering van het Koninkrijk der Nederlanden</nadruk>
          </al>
          <al>(w.g.) J. G. DE HOOP SCHEFFER</al>
          <al>
            <nadruk type="cur">Voor de Regering van de Republiek Kazachstan</nadruk>
          </al>
          <al>(w.g.) B. SAPARBAYEV</al>
        </slotformulering>
      </wetsluiting>
    </verdragtekst>
    <verdragtekst>
      <kop>
        <label>Bijlage</label>
      <titel status="officieel">Bepalingen van toepassing op de douaneadministraties van de Verdragsluitende
Partijen bij de uitwisseling van persoonsgegevens</titel></kop>
      <vrije-tekst>
        <tekst status="goed">
          
          <lijst level="single" nr-sluiting="." start="1" type="expliciet">
            <li>
              <li.nr>1.</li.nr>
              <al> De hierna volgende bepalingen zijn vastgesteld in overeenstemming met
artikel 15, vierde lid, van het Verdrag tussen de Regering van het Koninkrijk
der Nederlanden en de Regering van de Republiek Kazachstan inzake samenwerking
en wederzijdse administratieve bijstand in douanezaken.</al>
            </li>
            <li>
              <li.nr>2.</li.nr>
              <al> De douaneadministraties van de Verdragsluitende Partijen mogen de verstrekte
persoonsgegevens alleen gebruiken voor het aangegeven doel en overeenkomstig
de door de verstrekkende douaneadministratie gestelde voorwaarden.</al>
            </li>
            <li>
              <li.nr>3.</li.nr>
              <al> De ontvangende douaneadministratie licht de verstrekkende douaneadministratie
op haar verzoek in over het gebruik dat van de verstrekte persoonsgegevens
is gemaakt en over de daarmee bereikte resultaten.</al>
            </li>
            <li>
              <li.nr>4.</li.nr>
              <al> Persoonsgegevens worden slechts verstrekt aan de bevoegde douaneautoriteiten
van de Verdragsluitende Partijen. Toezending ervan aan andere autoriteiten
kan alleen plaatsvinden met voorafgaande toestemming van de verstrekkende
douaneadministratie.</al>
            </li>
            <li>
              <li.nr>5.</li.nr>
              <al> De verstrekkende douaneadministratie waarborgt dat de persoonsgegevens
zowel nauwkeurig zijn als noodzakelijk en niet te uitvoerig in verhouding
tot het doel waarvoor zij dienen te worden verstrekt. Verboden inzake het
verstrekken van persoonsgegevens krachtens nationaal recht worden in acht
genomen. Indien aan het licht komt dat onnauwkeurige gegevens verstrekt zijn
of gegevens die niet verstrekt mogen worden, wordt de ontvanger terstond ingelicht
en is deze verplicht de desbetreffende gegevens te verbeteren of te vernietigen.</al>
            </li>
            <li>
              <li.nr>6.</li.nr>
              <al> De betrokken natuurlijke persoon wordt op verzoek ingelicht over de
omtrent hem aanwezige persoonsgegevens en over het beoogde gebruik ervan,
behoudens in naar nationaal recht bepaalde gevallen. Een dergelijke verplichting
bestaat niet voorzover het openbaar belang bij het niet inlichten van de betrokken
natuurlijke persoon zwaarder weegt dan het belang van die natuurlijke persoon
te worden ingelicht. Het recht te worden ingelicht wordt voor het overige
beheerst door nationaal recht.</al>
            </li>
            <li>
              <li.nr>7.</li.nr>
              <al> Indien enig persoon wordt geschaad door een onrechtmatig handelen bij
de verstrekking van persoonsgegevens uit hoofde van dit Verdrag, is de ontvangende
douaneadministratie aansprakelijk jegens genoemde persoon overeenkomstig het
nationale recht. In haar verweer jegens genoemde persoon kan zij zich er niet
op beroepen dat de schade is veroorzaakt door de verstrekkende douaneadministratie. </al>
            </li>
            <li>
              <li.nr>8.</li.nr>
              <al> Bij het verstrekken van persoonsgegevens vermeldt de verstrekkende
douaneadministratie de krachtens nationaal recht toepasselijke termijnen waarna
die gegevens dienen te worden verwijderd.</al>
            </li>
            <li>
              <li.nr>9.</li.nr>
              <al> De douaneadministraties van de Verdragsluitende Partijen zijn verplicht
de verstrekking en ontvangst van persoonsgegevens te registreren.</al>
            </li>
            <li>
              <li.nr>10.</li.nr>
              <al> De douaneadministraties van de Verdragsluitende Partijen zijn verplicht
de verstrekte persoonsgegevens doeltreffend te beschermen tegen ongeoorloofde
toegang, tegen niet door de verstrekkende douaneadministratie toegestane wijzigingen
en tegen ongeoorloofde toezending aan derde partijen.</al>
            </li>
          </lijst>
        </tekst>
      </vrije-tekst>
    </verdragtekst>
  </verdrag>
  
</wetgeving>
  	