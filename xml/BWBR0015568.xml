<?xml version="1.0"?>
<!DOCTYPE wetgeving SYSTEM "http://wetten.overheid.nl/dtd/bwb-plus-meta-1_61w.dtd">
<wetgeving bwb-id="BWBR0015568" id="307499" soort="beleidsregel"><intitule>Wijziging van de wet- en regelgeving in verband met
    leerwerktrajecten in de basisberoepsgerichte leerweg van het voorbereidend
    middelbaar beroepsonderwijs (vmbo)</intitule><circulaire><circulaire-tekst><circulaire.divisie><kop><titel>Algemeen</titel></kop><tekst status="goed"><al>In het vmbo zijn in 2001 leerwerktrajecten gestart voor leerlingen
            in de basisberoepsgerichte leerweg. Deze leerlingen zijn gebaat bij
            een combinatie van leren in de praktijk en leren op school. De wijze
            waarop leerwerktrajecten konden worden ingericht volgens de Regeling
            leerwerktrajecten basisberoepsgerichte leerweg vmbo is goed bevallen
            en is nu in de <extref status="slapend">Wet op het voortgezet onderwijs</extref> geregeld.</al></tekst></circulaire.divisie><circulaire.divisie><kop><titel>Wetsvoorstel</titel></kop><tekst status="goed"><al>Wetsvoorstel Wijziging van de Wet op het voortgezet onderwijs en
            de Wet educatie en beroepsonderwijs in verband met leerwerktrajecten
            in de basisberoepsgerichte leerweg van het vmbo (Kamerstuk nr. 28 444)</al><al>Dit wetsvoorstel is door de Tweede en Eerste Kamer aanvaard. De
            <extref status="slapend">wetswijziging</extref> is gepubliceerd in Staatsblad 292 en is per 15
            augustus 2003 in werking getreden (Staatsblad318), een en ander in
            aansluiting op de Regeling leerwerktrajecten basisberoepsgerichte
            leerweg vmbo.</al><al>De nieuwe wet regelt in hoofdzaak:</al><lijst level="single" nr-sluiting="." start="1" type="expliciet"><li><li.nr>a.</li.nr><al>de mogelijkheid om als variant binnen de basisberoepsgerichte
                leerweg in het vmbo leerwerktrajecten in te richten: combinaties
                van binnenschools onderricht en buitenschoolse praktijk;</al></li><li><li.nr>b.</li.nr><al>de basisinrichting van leerwerktrajecten (vakken en uren praktijkgedeelte);</al></li><li><li.nr>c.</li.nr><al>inschakeling van bedrijven en organisaties voor het verzorgen
                van het praktijkgedeelte en regels voor (de beoordeling van) hun kwaliteit;</al></li><li><li.nr>d.</li.nr><al>een leerwerkovereenkomst;</al></li><li><li.nr>e.</li.nr><al>een samenwerkingsovereeenkomst tussen de school voor VO en een
                ROC of (mbo afdeling van een) AOC die het aansluitende
                beroepsonderwijs verzorgt, met het doel om te komen tot een
                doorlopende leerweg voor de individuele leerling.</al></li></lijst><al>Er is met het oog op de examens in 2004 een wijziging van het
            Eindexamenbesluit v.w.o.-h.a.v.o-m.a.v.o.-v.b.o. in voorbereiding,
            waarin de uitslagregeling met betrekking tot leerwerktrajecten is
            opgenomen. Hierin wordt aangegeven dat de minimaal verplichte vakken
            Nederlandse taal en het beroepsgerichte programma met een voldoende
            moeten worden afgesloten.</al><al>Ten opzichte van het oorspronkelijk aan de Tweede Kamer
            voorgelegde wetsvoorstel vertoont de defnitieve wet de volgende verschillen:</al><lijst level="single" nr-sluiting="." start="1" type="bol"><li><al>de meldingsplicht voor het bevoegd gezag aan B en W van de
                gemeente (RMC) van leerlingen in leerwerktrajecten is vervallen;</al></li><li><al>de structurele uitzonderingsmogelijkheid voor het bevoegd
                gezag om vooruitlopend op de goedkeuring van een bedrijf door
                een landelijk orgaan leerlingen in een leerwerktraject te
                plaatsen in een nog niet door dat orgaan gecertificeerd bedrijf
                is vervallen. Wel is een tijdelijke overgangsregeling voor twee
                jaar opgenomen die voor deze periode de inschakeling van nog
                niet erkende leerbedrijven mogelijk maakt;</al></li><li><al>bij de invulling van het buitenschoolse praktijkgedeelte
                waarborgt het bevoegd gezag dat niet uitsluitend eenzijdige
                productiearbeid wordt verricht;</al></li><li><al>in het derde en vierde schooljaar omvat elke schoolweek
                tenminste binnenschools onderricht, zodat als sprake is van
                buitenschools onderricht in de praktijk altijd ook een
                binnenschoolse component is gewaarborgd. Dit komt in de plaats
                van het oorspronkelijk voorgestelde vereiste dat elke schoolweek
                in het derde en vierde schooljaar zowel binnenschools onderricht
                als buitenschools onderricht in de praktijk zou moeten omvatten.</al></li></lijst><al>Het doel van leerwerktrajecten is om door maatwerk en een
            substantieel praktijkgedeelte tegemoet te komen aan de individuele
            behoeften en leerstijlen van leerlingen die ieder hun eigen
            leerroute moeten kunnen volgen. Aan leerlingen kan de minimumvariant
            van leerwerktrajecten worden aangeboden, maar ook andere varianten,
            tot aan een volledig eindexamenpakket voor de basisberoepsgerichte
            leerweg. De leerling die een leerwerktraject met succes afsluit,
            ontvangt een diploma basisberoepsgerichte leerweg/leerwerktraject
            met cijferlijst.</al><al>Aan de leerling met een praktische leerstijl kan zodoende een
            evenwichtig programma op maat worden geboden. Daarin kan ook
            aandacht worden besteed aan burgerschapskunde, sport en cultuur.</al><al>Speciale aandacht wordt gevraagd, ook vanuit de Tweede Kamer, voor
            de afweging om lichamelijke opvoeding op te nemen in het
            onderwijsprogramma van leerlingen die een leerwerktraject volgen.
            Daarvoor pleit dat op alle andere schoolcategorie&#xEB;n voor kinderen
            uit dezelfde leeftijdsgroep bewegingsonderwijs wordt gegeven. Het
            krijgen van lichamelijke opvoeding is belangrijk om de
            sportparticipatie en een gezonde leefstijl te stimuleren. Reden
            genoeg om hiervoor uw specifieke aandacht te vragen. Via een monitor
            zal worden nagegaan in hoeverre de vmbo-scholen hieraan invulling geven.</al><al>Daarnaast is een aandachtspunt dat voor iedereen duidelijk moet
            zijn wat de gang van zaken is als er klachten zijn over een
            leerbedrijf. Een mogelijkheid om dit goed vast te leggen is om
            hiervoor een procedure in de leerwerkovereenkomst op te nemen. Een
            leerwerkovereenkomst regelt immers de rechten en plichten van alle betrokkenen.</al><al>Met het aflopen van de Regeling leerwerktrajecten vmbo zijn de
            daarin geregelde procedures voor nominatie en kwalificatie en de
            daarbij behorende financiele vergoedingen vervallen. Elke
            vmbo-school met de basisberoepsgerichte leerweg kan vanaf nu binnen
            de door de WVO gestelde voorwaarden leerwerktrajecten aanbieden.
            Daarbij kunnen scholen die later van start gaan met
            leerwerktrajecten gebruik maken van de door de projectorganisatie
            vmbo hiervoor ontwikkelde instrumenten en goede voorbeelden van al
            wel gestarte scholen.</al></tekst></circulaire.divisie></circulaire-tekst><circulaire-sluiting><ondertekenaar><ondertekening>De <functie>directeur voortgezet onderwijs</functie>,</ondertekening><ondertekening><naam><voornaam>drs. E.P. van</voornaam><achternaam>Maanen</achternaam></naam></ondertekening></ondertekenaar></circulaire-sluiting></circulaire></wetgeving>
  	