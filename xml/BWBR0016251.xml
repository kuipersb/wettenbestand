<?xml version="1.0"?>
<!DOCTYPE wetgeving SYSTEM "http://wetten.overheid.nl/dtd/bwb-plus-meta-1_61w.dtd">
<wetgeving bwb-id="BWBR0016251" id="316779" soort="zbo"><intitule>Herziene regeling financi&#xEB;le ondersteuning
    activiteitenprogramma's kunstenaarsinitiatieven</intitule><circulaire><circulaire-tekst><circulaire.divisie><kop><nr>1</nr><titel>Inleiding</titel></kop><tekst status="goed"><al>De Mondriaan Stichting, stimuleringsfonds voor beeldende kunst,
            vormgeving en museale activiteiten, kan activiteitenprogramma's
            van kunstenaarsinitiatieven ondersteunen. Met
            kunstenaarsinitiatieven worden hier kleine organisaties bedoeld, die
            activiteitenprogramma's ontwikkelen tussen kunstenaarsateliers
            en het meer gevestigde kunstcircuit in. De laboratoriumfunctie van
            deze kunstenaarsinitiatieven is van vitaal belang voor de
            ontwikkeling van de beeldende kunst of vormgeving. De
            activiteitenprogramma's van de kunstenaarsinitiatieven bieden
            kunstenaars ruimte voor onderzoek, experiment en reflectie. Op deze
            manier krijgen kunstenaars de kans zich in alle vrijheid te
            manifesteren in een omgeving die gekenmerkt wordt door dynamiek,
            actualiteit en interdisciplinariteit. Het publiek kan vroegtijdig
            kennisnemen van de jongste ontwikkelingen. Zo vormen de
            activiteitenprogramma's ook een belangrijke aanvulling op de
            activiteiten van andere kunstinstellingen.</al><al>Deze regeling is een deelreglement als bedoeld in artikel 5 lid 2
            van het Algemeen Reglement van de Mondriaan Stichting. Het Algemeen
            Reglement is op aanvraag bij de Mondriaan Stichting verkrijgbaar.
            Deze regeling vervangt de eerdere regeling van de Mondriaan
            Stichting op dit gebied. </al></tekst></circulaire.divisie><circulaire.divisie><kop><nr>2</nr><titel>Wie kunnen een aanvraag indienen?</titel></kop><tekst status="goed"><al>Een aanvraag kan worden ingediend door een organisatie die zich
            bezighoudt met programma's zoals hierboven beschreven op het
            gebied van beeldende kunst of vormgeving. De organisatie moet
            rechtspersoonlijkheid bezitten als omschreven in <extref status="actief" doc="1.0:v:BWBR0003045" compleet="nee">boek 2 van het
            Burgerlijk Wetboek</extref> (collectieven en eenmansbedrijven behoren daar
            bijvoorbeeld niet toe) en moet minstens tijdens het jaar dat
            voorafgaat aan de periode waarvoor een bijdrage wordt aangevraagd
            hebben gefunctioneerd. </al></tekst></circulaire.divisie><circulaire.divisie><kop><nr>3</nr><titel>Waarvoor kan ondersteuning worden aangevraagd?</titel></kop><tekst status="goed"><al>Een bijdrage kan worden gevraagd voor een activiteitenprogramma
            dat minimaal 12 maanden en maximaal 36 maanden duurt. Een
            activiteitenprogramma kan bestaan uit tentoonstellingen en andere
            presentaties, lezingen, discussies en dergelijke. Een bijdrage van
            de Mondriaan Stichting is bestemd voor dekking van de kosten die
            direct verband houden met de activiteiten. Daartoe behoren ook
            kosten die deelnemers van buiten de organisatie maken in het kader
            van de voorbereiding en realisatie van projecten. Ook
            materiaalkosten en honoraria die worden doorberekend in de
            programmeringskosten komen in beginsel voor financiering in aanmerking.</al><al>Een aanvraag voor een periode langer dan 12 maanden kan alleen
            worden gedaan indien het kunstenaarsinitiatief een voortdurende
            inhoudelijke ontwikkeling en een bestendige uitvoeringspraktijk
            vertoont en minstens tijdens de drie jaren voorafgaand aan het jaar
            waarvoor de aanvraag wordt gedaan financi&#xEB;le ondersteuning van de
            Mondriaan Stichting heeft gekregen.</al><al>Een aanvraag kan alleen in behandeling worden genomen als de
            totale kosten minimaal 25.000 euro bedragen. De maximale bijdrage
            van de Mondriaan Stichting bedraagt 60% van de kosten.
            Arbeidskostensubsidies, huursubsidies en bijvoorbeeld sponsoring in
            natura kunnen (gekapitaliseerd) worden meegerekend bij het
            vaststellen van de eigen bijdrage. </al></tekst></circulaire.divisie><circulaire.divisie><kop><nr>4</nr><titel>Welke voorwaarden en criteria hanteren wij bij de beoordeling?</titel></kop><tekst status="goed"><al>Onder meer vanwege de beperkt hoeveelheid beschikbare middelen is
            selectie noodzakelijk. Daarom zullen aanvragen in de regel, na een
            formele toetsing, aan deskundige adviseurs worden voorgelegd. Aan de
            volgende voorwaarden en criteria moet in ieder geval worden voldaan:</al><lijst level="single" nr-sluiting="." start="1" type="expliciet"><li><li.nr>&#x2022;</li.nr><al>Er is voldoende draagvlak voor de uitvoering van het programma
                en het initiatief is goed ingebed in de regio. Dit moet blijken
                uit de aanwezigheid van regionale financi&#xEB;le ondersteuning en
                uit contacten met regionale instellingen op het gebied van de
                beeldende kunst of vormgeving.</al></li><li><li.nr>&#x2022;</li.nr><al>Het programma is artistiek-inhoudelijk van voldoende niveau,
                ook in vergelijking tot soortgelijke initiatieven, en geeft
                blijk van een visie op de relatie met kunst, kunstenaars en publieksgroepen.</al></li><li><li.nr>&#x2022;</li.nr><al>Het initiatief besteedt aandacht aan actuele kunstontwikkelingen.</al></li><li><li.nr>&#x2022;</li.nr><al>Het initiatief is van meer dan regionaal belang.</al></li><li><li.nr>&#x2022;</li.nr><al>Er zijn inhoudelijke contacten met verwante initiatieven of
                personen in binnen- en buitenland.</al></li><li><li.nr>&#x2022;</li.nr><al>Er is sprake van vernieuwing binnen de organisatie, blijkend
                uit openheid, dynamiek en doorstroming.</al></li><li><li.nr>&#x2022;</li.nr><al>De organisatie is in staat het activiteitenprogramma adequaat
                te verwezenlijken.</al></li><li><li.nr>&#x2022;</li.nr><al>Het programma heeft een voorbeeldwerking en werkt stimulerend
                voor de ontwikkeling van beeldende kunst of vormgeving.</al></li><li><li.nr>&#x2022;</li.nr><al>Het programma draagt bij aan de publieke belangstelling voor
                beeldende kunst of vormgeving.</al></li><li><li.nr>&#x2022;</li.nr><al>Het programma is openbaar toegankelijk.</al></li></lijst></tekst></circulaire.divisie><circulaire.divisie><kop><nr>5</nr><titel>Aan welke vereisten moet de aanvraag voldoen?</titel></kop><tekst status="goed"><al>Een aanvraag kan worden ingediend door de vragen op de bijgaande
            checklist in de aangegeven volgorde te beantwoorden. De aanvraag
            moet ondertekend zijn en vergezeld gaan van documentatiemateriaal,
            een sluitende begroting en een uittreksel uit het register van de
            Kamer van Koophandel. Onder een sluitende begroting wordt verstaan
            een begroting waarbij het totaal aan inkomsten, inclusief de
            gevraagde bijdrage van de Mondriaan Stichting, gelijk is aan de
            totale uitgaven. Wij verwijzen naar de bijgaande checklist voor meer
            informatie over de gegevens die de aanvraag moet bevatten.</al><al>De aanvraag moet voor 1 augustus in het jaar voorafgaand aan het
            jaar waarvoor ondersteuning wordt aangevraagd door de Mondriaan
            Stichting ontvangen zijn. De aanvraag heeft in principe betrekking
            op een periode van 12 maanden. De periode begint bij voorkeur op 1
            januari. Het documentatiemateriaal moet in ieder geval een
            uitgewerkte programmering bevatten voor de periode waarvoor wordt aangevraagd.</al><al>Ten minste 10% van de financiering moet uit echte eigen inkomsten
            bestaan in de vorm van bijvoorbeeld entreegelden, inkomsten uit
            verkoop en sponsoring. Sponsoring in natura kan worden
            gekapitaliseerd; subsidies van overheden of fondsen worden in dit
            geval niet als eigen inkomsten beschouwd. Bij wijze van uitzondering
            kan de Mondriaan Stichting besluiten een aanvraag waarin deze
            drempel voor de eigen inkomsten niet wordt gehaald toch in
            behandeling te nemen. </al></tekst></circulaire.divisie><circulaire.divisie><kop><nr>6</nr><titel>Procedure</titel></kop><tekst status="goed"><al>Als u een aanvraag voor financi&#xEB;le ondersteuning overweegt, wordt
            u verzocht eerst telefonisch contact op te nemen met de Mondriaan
            Stichting (020-6762032). Er kan dan een ori&#xEB;nterend gesprek gevoerd
            worden met een medewerker van de Mondriaan Stichting, waarna u een
            aanvraag kunt indienen.</al><al>Als behandeltermijn voor een aanvraag rekent de Mondriaan
            Stichting drie maanden. Deze periode is nodig in verband met het
            inwinnen van deskundig advies. U ontvangt schriftelijk bericht over
            het besluit op de aanvraag. </al><al>juni 2004.</al></tekst></circulaire.divisie></circulaire-tekst></circulaire></wetgeving>
  	