<?xml version="1.0"?>
<!DOCTYPE wetgeving SYSTEM "http://wetten.overheid.nl/dtd/bwb-plus-meta-1_61w.dtd">
<wetgeving bwb-id="BWBR0012576" id="296629" soort="beleidsregel"><intitule>Besluit identiteitsvaststelling bij afgifte van een machtiging tot voorlopig verblijf door Nederlandse diplomatieke of consulaire vertegenwoordigingen in probleemlanden</intitule><circulaire><circulaire.aanhef><context><context.al type="onbepaald">De Minister van Buitenlandse Zaken in overeenstemming met de
          Staatssecretaris van Justitie;</context.al><context.al type="onbepaald">Gelet op het <extref status="actief" doc="1.0:v:BWBR0001822" compleet="nee">Souverein besluit afschaffing binnenlandse paspoorten
          en verdere reglementaire bepalingen ten aanzien van binnen- en
          buitenlandse paspoorten</extref></context.al><context.al type="onbepaald">Besluit:</context.al></context></circulaire.aanhef><circulaire-tekst><tekst status="goed"><al>De beoordeling van een aanvraag om een machtiging tot voorlopig
          verblijf heeft mede betrekking op de identiteit van de aanvrager. Ten
          aanzien van personen, afkomstig uit een van de landen die door de
          Minister van Buitenlandse Zaken als probleemland op het gebied van het
          schriftelijk bewijs zijn aangewezen, vindt de beoordeling
          van de identiteit niet slechts plaats aan de hand van een paspoort
          maar tevens aan de hand van een na 1 april 1996 gelegaliseerde en
          geverifieerde geboorteakte, onverminderd de overige vereisten die
          gelden voor de behandeling en beoordeling van een dergelijke aanvraag
          en de voorbereiding van de beschikking. </al></tekst><circulaire.divisie><kop><label>Toelichting</label></kop><tekst status="goed"><al>Dit besluit is ingegeven door de volgende overwegingen. Gebleken
            is dat onduidelijkheid bestaat over de beoordeling van aanvragen om
            een machtiging tot voorlopig verblijf (hierna: mvv) door personen
            afkomstig uit een van de door de Minister van Buitenlandse Zaken
            aangewezen probleemlanden - Ghana, Nigeria, Pakistan, India,
            Dominicaanse Republiek - met name indien met het oog op een
            dergelijke aanvraag de zogenaamde referentprocedure is doorlopen.
            Deze publicatie strekt ertoe om de door de Minister van Buitenlandse
            Zaken tot dusverre gevolgde en te continueren bestendige gedragslijn
            bekend te maken.</al><al>Een mvv is een door een Nederlandse diplomatieke of consulaire
            vertegenwoordiging in het land van herkomst of in het land van
            bestendig verblijf, dan wel door het Kabinet van de Gouverneur van
            de Nederlandse Antillen of door het Kabinet van de Gouverneur van
            Aruba aldaar, na voorafgaande machtiging door de minister van
            Buitenlandse Zaken, afgegeven visum voor een verblijf in</al><al>Nederland langer dan drie maanden.</al><al>De vreemdeling die in aanmerking wenst te komen voor een mvv dient
            een daartoe strekkende aanvraag in bij de desbetreffende Nederlandse
            diplomatieke of consulaire vertegenwoordiging (hierna: de post).</al><al>Teneinde voorafgaand aan de indiening van een dergelijke aanvraag
            een inschatting te kunnen maken van de uitkomst van de beoordeling
            van de aanvraag en om de afwikkeling daarvan door de post te
            bespoedigen, kan ten behoeve van de betrokken vreemdeling een
            zogenaamde referentprocedure worden doorlopen. Deze procedure houdt
            in dat een derde, in Nederland woonachtig of gevestigd, aan de
            Visadienst verzoekt om een beoordeling in het licht van de voor
            verlening van een mvv geldende criteria, die voorafgaat aan de
            daadwerkelijke indiening van een aanvraag. De uitkomst van deze
            procedure geldt in voorkomend geval als 'voorafgaande
            machtiging' en stelt de post in staat om een mvv-aanvraag
            zonder verdere tussenkomst van Nederlandse instanties af te wikkelen.</al><al>De referentprocedure treedt echter niet in de plaats van de
            indiening van een aanvraag door de vreemdeling zelf en de
            beoordeling daarvan door de post. Indien in de referentprocedure
            niet gebleken is van bezwaren tegen toelating, deelt de Visadienst
            de uitkomsten van de referentprocedure aan de betrokken derde dan
            ook mee onder het voorbehoud dat 'nader bekend geworden feiten
            en omstandigheden aan de afgifte van een visum in de weg kunnen staan'.</al><al>Voordat de post een mvv afgeeft, zal de aanvraag derhalve in het
            licht van alle relevante criteria beoordeeld moeten worden. De
            uitkomsten van de referentprocedure zijn niet zonder meer doorslaggevend.</al><al>Het is de vaste gedragslijn van de Minister van Buitenlandse Zaken
            dat de beoordeling van een mvv-aanvraag mede de vaststelling van de
            identiteit van de aanvrager omvat. Het is immers ongewenst dat
            personen onder een andere dan de eigen naam of hoedanigheid
            deelnemen aan het grensoverschrijdend personenverkeer. Daarmee zijn
            niet slechts de Nederlandse belangen gediend, maar ook de belangen
            van de internationale rechtsgemeenschap. In de landen die door de
            minister als probleemland op het gebied van het schriftelijk bewijs
            zijn aangemerkt, kan bij de beoordeling van de identiteit niet
            worden volstaan met de overlegging van een paspoort door de
            aanvrager, maar dient betrokkene een na 1 april 1996 gelegaliseerde
            en geverifieerde geboorteakte over te leggen. De ervaring leert dat
            de door aanvragers uit de aangewezen landen overgelegde
            geboorteakten, mits gelegaliseerd en geverifieerd, als brondocument
            de meeste waarborgen bieden om de identiteit van de aanvrager met
            zekerheid vast te stellen. Dit klemt te meer aangezien de houder van
            een mvv een langdurig verblijf in Nederland voor ogen heeft, uit
            dien hoofde zal worden ingeschreven in de gemeentelijke
            basisadministratie en derhalve een meer bestendige en meer
            omvattende intrede in de Nederlandse rechtsorde zal maken, dit in
            tegenstelling tot de vreemdeling die een visum voor een kortdurend
            verblijf aanvraagt. Een gelegaliseerde en geverifieerde geboorteakte
            strekt tot een extra - en uit oogpunt van fraudebestrijding -
            noodzakelijke waarborg dat de identiteit van de aanvrager
            overeenstemt met de in de aanvraag vermelde identiteit.</al><al>Als een gelegaliseerde en geverifieerde geboorteakte ontbreekt is
            het voor de post niet mogelijk om de identiteit van de aanvrager met
            voldoende mate van zekerheid vast te stellen en komt de mvv-aanvraag
            niet voor inwilliging in aanmerking.</al></tekst></circulaire.divisie></circulaire-tekst><circulaire-sluiting>
      <slotformulering><al>Dit besluit zal in de Staatscourant worden geplaatst.</al></slotformulering><ondertekening>De <functie>Minister</functie> van
          <organisatie>Buitenlandse Zaken</organisatie>,</ondertekening>
      <ondertekening><deze>namens deze,</deze></ondertekening><ondertekening>
         De <functie>Directeur-Generaal Europese Samenwerking</functie>,<naam>
          <voornaam>Th. De</voornaam>
          <achternaam>Bruijn</achternaam>
        </naam>
      </ondertekening>
    </circulaire-sluiting></circulaire></wetgeving>
  	