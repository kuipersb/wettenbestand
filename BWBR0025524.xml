<?xml version="1.0"?>
<!DOCTYPE wetgeving SYSTEM "http://wetten.overheid.nl/dtd/bwb-plus-meta-1_61w.dtd">
<wetgeving bwb-id="BWBR0025524" dtdversie="2.0" id="413719" soort="circulaire">
  
  <intitule>Circulaire Definitie Dienstongeval</intitule>
  
  <circulaire>
    
    <circulaire-tekst>
      <tekst status="goed">
        <al>In het Akkoord Arbeidsvoorwaarden sector Politie (2005&#x2013;2007) is
          afgesproken om de regionale verschillen in arbeidsvoorwaarden te harmoniseren.
          Met de politievakorganisaties is in het voorjaar 2008 overeenstemming bereikt
          over het eerste deel van de op landelijk niveau te harmoniseren
          arbeidsvoorwaarden.</al>
        <al>E&#xE9;n van de onderwerpen betreft het aanmerken van een ongeval als
            dienstongeval, bijvoorbeeld tijdens teambuildingsactiviteiten of buiten
            diensttijd.</al>
        <al>Het <extref status="actief" doc="1.0:v:BWBR0006516" compleet="nee">Besluit algemene rechtspositie politie</extref> (Barp) hanteert de
            volgende definitie voor een dienstongeval (<extref status="actief" doc="1.0:v:BWBR0006516&amp;artikel=1" compleet="nee">artikel 1, eerste lid, onderdeel z,
            van het Barp</extref>):</al>
        <al>een ongeval, welke in overwegende mate zijn oorzaak vindt in de
            aard van de aan de ambtenaar opgedragen werkzaamheden of in bijzondere
            omstandigheden waaronder deze moesten worden verricht, en die niet aan zijn
            schuld of onvoorzichtigheid is te wijten.</al>
        <al>Uit jurisprudentie volgt dat ongevallen tijdens
          teambuildingsactiviteiten die door het korps worden georganiseerd, en waaraan
          de ambtenaar verplicht deelneemt, en hij of zij daarnaast niet kan kiezen aan
          welke onderdelen en in welke mate hij of zij deelneemt, moeten worden
          aangemerkt als een dienstongeval. Daarbij geldt dat het ongeval niet aan schuld
          of onvoorzichtigheid van de betrokken ambtenaar te wijten mag zijn.
          Bijvoorbeeld door niet tijdig aan te geven dat hij of zij een relevante
          beperking heeft.</al>
        <al>Er zijn voorbeelden van teambuildingsactiviteiten, waarbij de
          betrokken ambtenaar zonder een goede lichamelijke conditie verplicht meedeed
          aan survival-activiteiten in de Ardennen. De schade die hieruit voortkomt,
          raakt niet alleen de betrokken ambtenaar. Ook de organisatie lijdt schade omdat
          bijvoorbeeld het dienstrooster niet goed ingevuld kan worden. Daarom is het
          belangrijk dat bij teambuildingsactiviteiten de werkgever zorgt voor een
          passende activiteit, zeker als de betrokken ambtenaar de relevante beperkingen
          heeft aangegeven. Van de ambtenaar kan daarnaast verwacht worden dat hij zich
          aan de (spel-)regels houdt.</al>
        <al>Daarnaast geldt dat een ongeval, opgelopen buiten diensttijd, van
          de ambtenaar die handelde uit hoofde van zijn functie, ook aangemerkt wordt als
          dienstongeval. Een politie-ambtenaar die bijvoorbeeld tijdens het doen van
          boodschappen een winkeldief aanhoudt en daarbij gewond raakt, handelt uit
          hoofde van zijn functie. Het ongeval, waarbij hij zijn verwondingen heeft
          opgelopen, is aan te merken als dienstongeval.</al>
        <al>Ik verzoek u belanghebbenden van de inhoud van deze circulaire op
          de hoogte te brengen en uitvoering te geven aan de inhoud daarvan.</al>
      </tekst>
    </circulaire-tekst>
    <circulaire-sluiting status="goed">
      <ondertekening>De <functie>Minister</functie> van
        <organisatie afkorting="BZK">Binnenlandse Zaken en Koninkrijksrelaties</organisatie>,
        <deze>voor deze:</deze>
        de <functie>directeur Politie en Veiligheidsregio&#x2019;s</functie>,
        <naam>
          <voornaam>A.F.</voornaam>
          <achternaam>Gaastra</achternaam>
        </naam>
      </ondertekening>
    </circulaire-sluiting>
  </circulaire>
</wetgeving>
  	