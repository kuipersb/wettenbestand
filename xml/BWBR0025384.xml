<?xml version="1.0"?>
<!DOCTYPE wetgeving SYSTEM "http://wetten.overheid.nl/dtd/bwb-plus-meta-1_61w.dtd">
<wetgeving bwb-id="BWBR0025384" dtdversie="2.0" id="412319" soort="circulaire">
  
  <intitule>Circulaire Woon-werkverkeer: regioproblematiek</intitule>
  
  <circulaire>
    
    <circulaire-tekst>
      <circulaire.divisie opmaak="default" status="goed">
        <kop>
          <titel status="officieel">Inleiding</titel>
        </kop>
        <tekst status="goed">
          <al>Met de Samenwerkende Centrales voor Overheidspersoneel is vorig
              jaar een voorzieningenstelsel voor het woon-werkverkeer van rijksambtenaren
              overeengekomen, dat sinds 1&#xA0;juli 2008 in werking is getreden.</al>
          <al>Met betrekking tot het in die voorziening opgenomen begrip
              &#x2018;niet doelmatig openbaar vervoer&#x2019; is destijds de afspraak gemaakt dat voor
              eventuele, vooral door tekortschietend openbaar vervoer veroorzaakte,
              vervoersproblemen in de regio waar de ambtenaar woonachtig is nog naar een
              oplossing zal worden gezocht. Afgesproken werd, dat de eventuele gevonden
              oplossing met terugwerkende kracht tot en met 1&#xA0;oktober 2008 in werking
              treedt.</al>
          <al>Op 22&#xA0;januari 2009 bereikte de Sectorcommissie overleg
            rijkspersoneel overeenstemming over een wijziging in de voorziening voor het
            woon-werkverkeer. De wijziging heeft betrekking op de beantwoording van de
            vraag in welke situatie er aangenomen wordt, dat er geen doelmatig openbaar
            vervoer aanwezig is voor het woon-werkverkeer. In deze circulaire wordt die
            wijziging toegelicht.</al>
        </tekst>
      </circulaire.divisie>
      <circulaire.divisie opmaak="default" status="goed">
        <kop>
          <titel status="officieel">Beoordelingscriteria doelmatig openbaar vervoer</titel>
        </kop>
        <tekst status="goed">
          <al>Het is aan het bevoegd gezag om, zonodig met toepassing van de
            hardheidsclausule, te beoordelen of de plaats van tewerkstelling doelmatig met
            het openbaar vervoer te bereiken is. In het sinds 1&#xA0;juli 2008 in werking
            getreden voorzieningenstelsel voor het woon-werkverkeer zijn echter vijf
            omstandigheden onderkend, waarin aangenomen wordt dat in elk geval niet
            doelmatig per openbaar vervoer kan worden gereisd, namelijk:</al>
          <lijst level="single" nr-sluiting="." start="1" type="expliciet">
            <li>
              <li.nr>&#x2022;</li.nr>
              <al>als de afstand tussen de plaats van tewerkstelling en de
                dichtstbijzijnde halte van het openbaar vervoer groter is dan 1 kilometer;</al>
            </li>
            <li>
              <li.nr>&#x2022;</li.nr>
              <al>als de ambtenaar door de vastgestelde werktijdregeling de
                plaats van tewerkstelling met het openbaar vervoer niet kan bereiken of
                verlaten;</al>
            </li>
            <li>
              <li.nr>&#x2022;</li.nr>
              <al>als het openbaar vervoer minder dan tweemaal per uur bij de
                plaats van tewerkstelling stopt;</al>
            </li>
            <li>
              <li.nr>&#x2022;</li.nr>
              <al>als gebruik van openbaar vervoer door de ligging van de
                plaats van tewerkstelling de persoonlijke veiligheid van de ambtenaar in gevaar
                brengt;</al>
            </li>
            <li>
              <li.nr>&#x2022;</li.nr>
              <al>als de bedrijfsarts openbaar vervoer om medische redenen
                afraadt.</al>
            </li>
          </lijst>
          <al>Aan deze vijf criteria wordt tijdelijk het volgende criterium
            toegevoegd:</al>
          <lijst level="single" nr-sluiting="." start="1" type="expliciet">
            <li>
              <li.nr>&#x2022;</li.nr>
              <al>als de reistijd van de woning naar de plaats van
                tewerkstelling met het openbaar vervoer 2 uur of meer bedraagt en de reistijd
                door het reizen met eigen vervoer minimaal met 45 minuten wordt bekort.</al>
            </li>
          </lijst>
          <al>De ambtenaar, voor wie dit criterium van toepassing is heeft voor
            het reizen met eigen vervoer recht op de hoge tegemoetkoming per kilometer,
            uiteraard rekening houdend met het geldende maximumbedrag. Dit aanvullende
            criterium is, conform de afspraak met de centrales van overheidspersoneel, van
            toepassing met terugwerkende kracht tot en met 1&#xA0;oktober 2008. De ambtenaren
            voor wie deze situatie op of na 1&#xA0;oktober 2008 van toepassing is en die
            sindsdien met eigen vervoer gereisd hebben, dienen zich zo spoedig mogelijk tot
            het bevoegd gezag te wenden met een verzoek om een nabetaling te laten
            plaatsvinden. Via een toelichtende mededeling bij de salarisspecificatie van de
            maand april zullen de ambtenaren hierop geattendeerd worden. De ambtenaar kan
            het verzoek tot nabetaling indienen tot 1&#xA0;augustus 2009, zo is met de centrales
            afgesproken.</al>
          <al>Met de Inspecteur der belastingen heeft overleg plaatsgevonden
              over de fiscale gevolgen van deze nabetaling over de periode oktober 2008 t/m
              december 2008.</al>
          <al>De Inspecteur is van mening, dat de vergoeding niet onbelast
              is, aangezien de ambtenaar in 2008 nog geen onvoorwaardelijk recht op de
              vergoeding had.</al>
        </tekst>
      </circulaire.divisie>
      <circulaire.divisie opmaak="default" status="goed">
        <kop>
          <titel status="officieel">Uniforme beoordeling</titel>
        </kop>
        <tekst status="goed">
          <al>Om een uniforme beoordeling te realiseren dient de (te
              besparen) reistijd vastgesteld te worden met de ANWB routeplanner, te vinden op
              www.anwb.nl.</al>
          <al>Ook voor reizen vanuit het buitenland voorziet de ANWB in een
              planner, echter niet ten aanzien van het openbaar vervoer. In situaties waarin
              niet is voorzien beslist het bevoegd gezag.</al>
          <al>De keuze voor deze planner en niet de voor de rijksambtenaren
              voor de kilometervergoeding gehanteerde planner houdt verband met het feit dat
              laatstbedoelde planner geen tijdsindicatie van de reis verstrekt.</al>
          <al>De ANWB routeplanner baseert de reistijd met het openbaar
              vervoer op de informatie over de meest optimale route met de kortste reisduur,
              zoals ook te vinden is op www.9292ov.nl. Voor de reistijd met eigen vervoer kan
              de planner rekening houden met de snelste, de kortste of een alternatieve (een
              combinatie van snelste en kortste) route. Uitgangspunt voor de beoordeling van
              de te besparen reistijd is de route die de minste reistijd vergt.</al>
        </tekst>
      </circulaire.divisie>
      <circulaire.divisie opmaak="default" status="goed">
        <kop>
          <titel status="officieel">Tijdelijke afspraak</titel>
        </kop>
        <tekst status="goed">
          <al>Het aanvullende criterium voor de beoordeling van de
            doelmatigheid van het openbaar vervoer is van toepassing tot en met het jaar
            2010. In de loop van 2010 zullen partijen in de Sectorcommissie overleg
            rijkspersoneel bezien of continuering van de huidige voorziening voor het
            woon-werkverkeer, inclusief dit aanvullende criterium, wenselijk is en zal
            nagegaan worden of het mogelijk is te komen tot een eenvoudiger voorziening
            voor het woon-werkverkeer met ingang van het jaar 2011. Het is de bedoeling dat
            het moment van vervallen van bovengenoemd aanvullend criterium aansluit op de
            inwerkingtreding van de eventuele nieuwe voorziening.</al>
        </tekst>
      </circulaire.divisie>
      <circulaire.divisie opmaak="default" status="goed">
        <kop>
          <titel status="officieel">Bestaande afspraken</titel>
        </kop>
        <tekst status="goed">
          <al>De afspraak is niet bedoeld om bestaande, al of niet op basis van
            de hardheidsclausule gemaakte, afspraken over toekenning van de hoge
            kilometervergoeding ongedaan te maken. Toepassing van de hardheidsclausule in
            situaties waarin de vervoersvoorzieningen niet of niet in redelijkheid voorzien
            blijft mogelijk.</al>
        </tekst>
      </circulaire.divisie>
      <circulaire.divisie opmaak="default" status="goed">
        <kop>
          <titel status="officieel">Andere afspraken</titel>
        </kop>
        <tekst status="goed">
          <al>In de Sectorcommissie overleg rijkspersoneel zijn ook afspraken
            gemaakt over:</al>
          <lijst level="single" nr-sluiting="." start="1" type="expliciet">
            <li>
              <li.nr>&#x2022;</li.nr>
              <al>een vergoeding per kilometer voor het vervoer naar de
                opstapplaats van het openbaar vervoer ter vervanging van de vergoeding voor
                stallingkosten;</al>
            </li>
            <li>
              <li.nr>&#x2022;</li.nr>
              <al>de mogelijkheid om voor het woon-werkverkeer op sommige dagen
                de fiets (tegen de hoge kilometervergoeding) en op andere dagen ander eigen
                vervoer (tegen de lage kilometervergoeding) te gebruiken.</al>
            </li>
          </lijst>
          <al>Voor beide afspraken is de beoogde ingangsdatum, onder
              voorbehoud van de uitvoeringsgevolgen, bepaald op 1 maart 2009.</al>
          <al>Deze datum is, zo valt nu al te bepalen, uitvoeringstechnisch
              niet haalbaar. Naar verwachting kunnen die afspraken niet eerder dan na 1&#xA0;juli
              2009 ge&#xEB;ffectueerd worden. In een afzonderlijke circulaire zal de
              invoeringsdatum bekend gemaakt worden en zullen de afspraken nader toegelicht
              worden.</al>
          <al>In de Sectorcommissie overleg rijkspersoneel is afgesproken, dat
            de werkgever door middel van communicatie zijn medewerkers nadrukkelijk wijst
            op de mogelijkheid die de <extref status="actief" doc="1.0:v:BWBR0015799" compleet="nee">IKAP-regeling rijkspersoneel</extref> biedt voor een
            aanvullende kilometervergoeding en zijn medewerkers daarin zoveel mogelijk
            administratief ondersteunt.</al>
          <al>Ik verzoek u zo spoedig mogelijkheid de nodige voorbereidingen te
            treffen om uitvoering te geven aan de inhoud van deze circulaire.</al>
        </tekst>
      </circulaire.divisie>
    </circulaire-tekst>
    <circulaire-sluiting status="goed">
      <ondertekening>De <functie>Minister</functie> van
        <organisatie afkorting="BZK">Binnenlandse Zaken en Koninkrijksrelaties</organisatie>,
        <deze>voor deze:</deze>de <functie>directeur-generaal Organisatie en Bedrijfsvoering Rijk</functie>,
        
        <naam>
          <voornaam>J.J.M.</voornaam>
          <achternaam>Uijlenbroek</achternaam>
        </naam>
      </ondertekening>
    </circulaire-sluiting>
  </circulaire>
</wetgeving>
  	