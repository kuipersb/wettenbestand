<?xml version="1.0"?>
<!DOCTYPE wetgeving SYSTEM "http://wetten.overheid.nl/dtd/bwb-plus-meta-1_61w.dtd">
<wetgeving bwb-id="BWBR0013552" id="305019" soort="beleidsregel"><intitule>Aangepast vervoer gehandicapte leerlingen basisonderwijs (ba),
    speciaal basisonderwijs (so) en voortgezet onderwijs (vo)</intitule><circulaire><circulaire-tekst><circulaire.divisie><kop><titel>Vervoer gehandicapte leerlingen</titel></kop><tekst status="goed"><al>Met ingang van het schooljaar 2002-2003, kunnen ouders voor het
            vervoer van gehandicapte leerlingen in het basis- en voortgezet
            onderwijs geen aanspraak meer maken op een vergoeding van de kosten
            op basis van de <extref status="actief" doc="1.0:v:BWBR0009565" compleet="nee">Wet (Re)integratie arbeidsgehandicapten</extref> maar valt
            ook het vervoer van deze leerlingen onder verantwoordelijkheid van
            de gemeenten. Dit betekent dat de ouders die voor een vergoeding in
            aanmerking willen komen zich niet meer tot het GAK (UWV/GAK) maar
            tot de gemeente moeten wenden. Om de gemeenten in staat te stellen
            de aanvraag tijdig voor aanvang van het schooljaar afgehandeld te
            hebben, is het van groot belang dat de desbetreffende ouders zich op
            zo kort mogelijke termijn tot de gemeente wenden waarin zij wonen.
            Om die reden verzoek ik u de ouders van de leerlingen waarvan u
            denkt dat zij op grond van de handicap gebruikmaken van aangepast
            vervoer, van deze wijziging op de hoogte te stellen. Aangezien het
            vooral in het speciaal basisonderwijs over vrij grote aantallen
            leerlingen gaat, is in de bijlage een modelbriefje opgenomen dat u
            desgewenst aan de leerlingen kunt meegeven (ook oproepbaar via cfi.kennisnet.nl).</al></tekst></circulaire.divisie><circulaire.divisie><kop><titel>Verantwoordelijkheid gemeenten</titel></kop><tekst status="goed"><al>Nu de gemeenten de verantwoordelijkheid gaan dragen voor al het
            leerlingenvervoer zullen zij moeten beslissen ofeen leerling wegens
            een handicap al dan niet is aangewezen op aangepast vervoer. De
            gemeente kan zich daarbij laten adviseren. Wegens de bekendheid met
            de leerling ligt het daarbij voor de hand dat de gemeente zich
            daarvoor in het algemeen zal richten tot de directeur of rector van
            de school. Gelet op het belang hiervan voor de leerling verzoek ik u
            aan een dergelijk adviesverzoek mee te werken. U kunt zich als
            directeur of rector, afhankelijk van de situatie, laten adviseren
            door bijvoorbeeld de ambulante begeleider, de commissie van
            begeleiding of de commissie voor de indicatiestelling.</al><al>Het zal voor wat betreft deze advisering overigens alleen om
            nieuwe aanvragen gaan. Op grond van overgangsrecht behouden de
            leerlingen die het lopend schooljaar op grond van de <extref status="actief" doc="1.0:v:BWBR0009565" compleet="nee">Wet Rea</extref> een
            vervoersvoorziening ontvangen het recht op een gelijkwaardige
            voorziening gedurende de periode dat zij dezelfde school blijven bezoeken.</al></tekst></circulaire.divisie></circulaire-tekst><circulaire-sluiting>
      <ondertekenaar><ondertekening>De <functie>staatssecretaris</functie> van <organisatie afkorting="OCenW">onderwijs, cultuur en wetenschappen</organisatie>. <naam>
          <voornaam>drs. K.Y.I.J.</voornaam>
          <achternaam>Adelmund</achternaam>
        </naam>
        <deze>namens deze,</deze> <naam>
          <voornaam>mr. J.P. van</voornaam>
          <achternaam>Ham,</achternaam>
        </naam><functie>directeur primair onderwijs</functie>
      </ondertekening></ondertekenaar>
    </circulaire-sluiting><bijlage status="goed"><kop><label>Bijlage</label></kop><al>Geachte ouder(s),</al><al>Met ingang van het komend schooljaar (2002-2003) zal de
        verantwoordelijkheid voor aangepast schoolvervoer voor leerlingen met
        een handicap, overgaan van het GAK (thans UWV/GAK) naar de gemeente.
        Indien u thans voor uw kind een vervoersvoorziening ontvangt via het
        UWV/GAK moet u zich voor de aanvraag voor komend schooljaar dan ook
        wenden tot de gemeente waarin u woont.</al><al>Voor een tijdige afhandeling van de aanvraag is het van groot belang
        dat u dit zo snel mogelijk doet.</al><al>In geval er sprake is van een bruikleenauto of een voorziening die
        deel uitmaakt van of samenhangt met een leefvoorziening, hoeft u niet
        naar de gemeente en blijft het UWV/GAK de instantie tot wie u zich moet richten.</al></bijlage></circulaire></wetgeving>
  	