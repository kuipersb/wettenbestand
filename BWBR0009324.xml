<?xml version="1.0"?>
<!DOCTYPE wetgeving SYSTEM "http://wetten.overheid.nl/dtd/bwb-plus-meta-1_61w.dtd">
<wetgeving bwb-id="BWBR0009324" id="303769" soort="circulaire"><intitule>Geluidhinder veroorzaakt door spooremplacementen; beoordeling in het kader van de vergunningverlening op basis van de Wet milieubeheer </intitule><circulaire><circulaire.aanhef><al>Geacht college,</al></circulaire.aanhef><circulaire-tekst><circulaire.divisie><kop><nr>1</nr><titel>Inleiding</titel></kop><tekst status="goed"><al>In Nederland vindt een belangrijk deel van het vervoer van
            personen en goederen plaats via het spoor. Deze vervoerswijze speelt
            een belangrijke rol bij het komen tot een duurzaam verkeers- en
            vervoersbeleid. Een goed functionerend spoorwegennet veronderstelt
            ook de aanwezigheid van emplacementen. Op emplacementen worden
            treinen gerangeerd, schoongemaakt en gewassen om vervolgens te
            kunnen worden ingezet voor een volgende dienst. Veel van deze
            activiteiten vinden plaats in de avond- en nachtperiode.</al><al>Er zijn in ons land ruim honderd van deze emplacementen. Voor al
            deze emplacementen geldt dat ze door de activiteiten die er
            plaatsvinden in meer of mindere mate geluidhinder veroorzaken voor
            de omgeving. Al enige tijd is duidelijk dat lang niet alle
            emplacementen beschikken over een &#x2013; dekkende &#x2013; milieuvergunning.
            Daarbij blijkt tevens dat de geluidsbelasting van een belangrijk
            deel van de emplacementen de normen uit de <extref status="slapend" doc="" compleet="nee">Circulaire
            industrielawaai</extref> overschrijdt.</al><al>Een en ander is voor Railinfrabeheer van de NS aanleiding geweest
            om in 1995 te starten met het Project Industrielawaai emplacementen
            (PRIL), waarin via een landelijke aanpak wordt nagegaan welke
            maatregelen mogelijk zijn om te komen tot geluidreductie. Doel van
            PRIL is dat in de toekomst alle emplacementen beschikken over een
            toereikende milieuvergunning.</al><al>Gedurende de laatste jaren zijn door gemeenten en provincies
            belangrijke inspanningen verricht om de achterstand in de
            vergunningverlening weg te werken. Ik acht het van belang dat ook
            ten aanzien van de vergunningverlening voor emplacementen de
            achterstand wordt ingehaald. De aangegeven ontwikkelingen maken
            echter dat het bevoegd gezag bij vergunningverlening soms voor
            lastige vragen komt te staan bij de toepassing van de <extref status="slapend" doc="" compleet="nee">Circulaire
            industrielawaai</extref>. Het gaat om de belangen van de NS, die naast houder
            van een inrichting mede een belangrijke functie vervult voor het
            openbaar vervoer, en het belang van omwonenden bij een uit
            milieuhygi&#xEB;nisch oogpunt aanvaardbaar woonklimaat. De recente
            ontwikkelingen inzake de vergunningverlening rond het emplacement
            Watergraafsmeer waarbij de Raad van State de vergunning heeft
            vernietigd en waarbij inmiddels &#x2013; onder druk van een sluitingsbevel
            &#x2013; partijen opnieuw om de tafel zijn gaan zitten om te komen tot een
            hernieuwde vergunningaanvraag, tonen aan dat een oplossing niet
            altijd gemakkelijk te vinden is.</al><al>In deze brief met bijbehorende bijlage ga ik in op de bij
            vergunningverlening voor emplacementen te hanteren geluidnormen. Ik
            wil daarbij met name aandacht besteden aan de gevallen waarin
            duidelijk is dat de normen uit de <extref status="slapend" doc="" compleet="nee">Circulaire industrielawaai</extref> niet
            direct haalbaar zijn. Ik geef u in overweging om in die gevallen te
            kijken naar de mogelijkheid om &#x2013; vooralsnog &#x2013; de bestaande
            geluidsbelasting te vergunnen. Daarbij vraag ik u echter ook
            nadrukkelijk om in de vergunning voldoende zorg te schenken aan de
            wijze waarop het traject naar het bereiken van de waarden van de
            circulaire wordt vormgegeven. Ook wil ik u aangeven of en zo ja,
            wanneer er sprake kan zijn van een toekomstige bijstelling van de
            normen uit de circulaire, waarvoor ondermeer in het kader van het
            project PRIL aandacht wordt gevraagd. </al></tekst></circulaire.divisie><circulaire.divisie><kop><nr>2</nr><titel>Pril</titel></kop><tekst status="goed"><al>In het project PRIL van de NS vindt onderzoek plaats naar
            mogelijke geluidreducerende maatregelen. De eerste fase van dat
            onderzoek &#x2013; PRIL 1 &#x2013; betrof de mogelijkheid van maatregelen aan het
            materieel en is inmiddels afgerond. Van de zijde van de NS is
            besloten om met de uitvoering van deze maatregelen op korte termijn
            te beginnen. Het gaat hier met name om het aanbrengen van
            geluidbeperkende voorzieningen aan reizigersmaterieel. Naar
            verwachting zullen deze maatregelen in 2003 zijn uitgevoerd.
            Overigens zal in dit verband door de ministeries van
            Volkshuisvesting, Ruimtelijke Ordening en Milieubeheer en van
            Verkeer en Waterstaat en de NS aandacht moeten worden besteed aan de
            vraag op welke wijze in de toekomst eisen gesteld kunnen worden aan
            nieuw aan te schaffen materieel en aan het materieel van nieuwe
            vervoerders die op het spoornet worden toegelaten. Op dit moment
            loopt de tweede fase van het PRIL-onderzoek naar generieke
            maatregelen. Daarin wordt onderzocht welke maatregelen mogelijk zijn
            ten aanzien van infra-structuur en werkprocessen. Er wordt gekeken
            naar de uitvoerbaarheid en de haalbaarheid. Wat betreft
            inframaatregelen zijn ondermeer in onderzoek het voegloos maken van
            het spoor, het aanbrengen van afdekplaten of watersproeiinstallaties
            en het vervangen van oud door nieuw spoor. Procesmaatregelen die
            worden onderzocht zijn bijvoorbeeld het optimaliseren van de
            verschillende handelingen die op een emplacement worden verricht, de
            mogelijkheden van herinrichting van een emplacement of van &#x2013;
            gedeeltelijke &#x2013; uitplaatsing. Het is de bedoeling dat het PRIL 2
            onderzoek begin 1998 zal zijn afgerond. In de periode 1998 &#x2013; 2000
            zal er vervolgens per emplacement akoestisch onderzoek plaatsvinden.
            Daarbij zal niet alleen het effect van de onderzochte generieke
            maatregelen worden doorgerekend, maar zullen ook andere ter plekke
            van het emplacement mogelijke geluidreducerende maatregelen aan de
            orde komen zoals bijvoorbeeld het plaatsen van schermen. </al></tekst></circulaire.divisie><circulaire.divisie><kop><nr>3</nr><titel>Vergunningverlening</titel></kop><tekst status="goed"><al>Van alle emplacementen is er een drietal aan te merken als
            inrichting in de zin van <extref status="slapend" doc="" compleet="nee">artikel 2.4 van het Inrichtingen- en
            Vergunningenbesluit Wet milieubeheer</extref> (de vroegere categorie
            A-inrichtingen van de <extref status="slapend" doc="" compleet="nee">Wet geluidhinder</extref>). Verder ligt een twintigtal
            emplacementen op een gezoneerd industrieterrein. Voor die gevallen
            is ten aanzien van het equivalente geluidniveau, de
            zoneringsregeling van de <extref status="slapend" doc="" compleet="nee">Wet geluidhinder</extref> met de daarbij behorende
            mogelijkheid van hogere waarden uitgangspunt. Voor het maximale
            geluidniveau dient gekeken te worden naar de <extref status="slapend" doc="" compleet="nee">Circulaire
            industrielawaai</extref>. Er resteren 84 emplacementen die integraal moeten
            worden beoordeeld aan de hand van de <extref status="slapend" doc="" compleet="nee">Circulaire industrielawaai</extref>.</al><al>Voor emplacementen die vallen onder de <extref status="slapend" doc="" compleet="nee">Circulaire industrielawaai</extref>
            zal moeten worden beoordeeld of voldaan kan worden aan de
            grenswaarden van de circulaire. De situatie zal per emplacement
            verschillen. In een aantal gevallen zal in het stadium van
            vergunningverlening duidelijk zijn dat de grenswaarden haalbaar
            zijn. Daarbij kan nog wel een onderscheid worden gemaakt tussen
            gevallen waarin de maatregelen meteen kunnen worden getroffen en
            gevallen waarin de uitvoering van maatregelen enige tijd vergt. In
            beide gevallen zal de vergunning duidelijk kunnen aangeven op welk
            tijdstip de waarden van de circulaire zullen gaan gelden. Bij het
            vastleggen van geluidniveau&#x2019;s in de vergunning kan rekening worden
            gehouden met de geluidsreductie die het gevolg zal zijn van de in de
            toekomst te treffen voorzieningen aan het materieel.</al><al>Er zijn echter gevallen waarin een volledig inzicht in de vraag of
            de grenswaarden van de <extref status="slapend" doc="" compleet="nee">Circulaire industrielawaai</extref> haalbaar zijn en
            met welke maatregelen, op het moment van vergunningverlening nog zal
            ontbreken. De onzekerheid kan te maken hebben met de omstandigheid
            dat het gaat om maatregelen waarvan de uitvoerbaarheid en
            haalbaarheid op dit moment nog wordt onderzocht in PRIL 2. Het kan
            ook zijn dat een dermate grote geluidreductie nodig is dat ter
            plekke van het emplacement een diepgaand onderzoek nodig is naar
            mogelijke maatregelen, waarbij wellicht ook ingrijpende maatregelen
            als overkapping of een herinrichting van het grondgebied op of
            rondom de emplacementslocatie aan de orde zijn. Een definitief
            inzicht in de haalbaarheid van de normen van de circulaire zal in
            die gevallen derhalve pas verkregen zijn als het onderzoek naar de
            maatregelen per emplacement heeft plaatsgevonden.</al><al>Ik acht het van belang dat in het vervolg in deze gevallen
            zorgvuldig wordt nagegaan wat de mogelijkheden zijn om in de
            vergunning vooralsnog uit te gaan van de heersende geluidsbelasting.
            Het spreekt daarbij overigens vanzelf dat &#x2013; de effecten van &#x2013; die
            maatregelen die met inachtneming van het alarabeginsel, reeds direct
            kunnen worden genomen wel meteen in de vergunningsvoorschriften
            worden vastgelegd. Via procedurele en inhoudelijke bepalingen zal
            vervolgens duidelijkheid moeten worden gegeven over de weg waarlangs
            de waarden van de circulaire kunnen worden bereikt. Wat betreft de
            noodzaak van onderzoek en de besluitvorming over de te treffen
            maatregelen raad ik u aan zo veel mogelijk aan te sluiten bij het
            PRIL 2-onderzoek naar generieke maatregelen en het emplacementenonderzoek.</al><al>Bovenstaande benaderingswijze geeft ruimte om aan te sluiten bij
            het PRIL-spoor en tijd om de waarden van de circulaire te bereiken.
            Het gaat daarbij zowel om het bereiken van de waarde voor het
            equivalente geluidniveau als om de piekwaarden. Die benadering doet
            naar mijn mening recht aan enerzijds het belang van de NS en
            anderzijds het belang van omwonenden. Emplacementen vervullen een
            belangrijke rol voor het openbaar vervoernet en voor het vervoer van
            goederen. Ze liggen in een aantal gevallen dichtbij stationslocaties
            waardoor er al snel sprake zal zijn van geluidoverlast voor
            omringende woonbebouwing. Een alternatieve locatie zal veelal niet
            gemakkelijk voorhanden zijn. In geval van een reeds langere tijd
            bestaande situatie, zal er bovendien doorgaans sprake zijn van
            verworven rechten. Dat betekent dat er reden is om bij emplacementen
            NS de tijd te geven om, met name in die gevallen waarin nog niet
            duidelijk is op welke wijze de waarden van de circulaire kunnen
            worden gehaald, via een landelijke aanpak te komen tot het treffen
            van maatregelen.</al><al>Zoals ik al aangaf, is het van belang dat het bevoegd gezag in de
            vergunning aangeeft dat op een nader te bepalen datum de waarden van
            de circulaire moeten worden gehaald. Daarbij verdient het
            aanbeveling om in die gevallen waarin er een duidelijke samenloop is
            met het PRIL onderzoek, een zodanige datum te kiezen dat het PRIL 2
            onderzoek, maar met name ook het emplacementenonderzoek en de
            toekomstige besluitvorming (zie onder 4) kunnen zijn afgerond.</al><al>Ik wil u er verder nog op wijzen dat in die gevallen waarin
            gaandeweg blijkt dat, ondanks alle inspanningen van de
            vergunninghouder, de waarden van de circulaire niet haalbaar zijn,
            <extref status="slapend" doc="" compleet="nee">artikel 8.24 van de Wet milieubeheer</extref> uitkomst kan bieden. Dat
            artikel biedt de mogelijkheid aan de vergunninghouder om het bevoegd
            gezag te verzoeken de beperkingen waaronder de vergunning is
            verleend en de voorschriften die aan de vergunning zijn verbonden te
            wijzigen, aan te vullen of in te trekken. Daarbij kan het bevoegd
            gezag met de kennis van dat moment over de (on)mogelijkheden om
            geluidreducerende maatregelen te treffen en met inachtneming van de
            toekomstige besluitvorming over de normstelling (zie onder 4),
            opnieuw een beslissing nemen over de maximaal toelaatbare geluidniveau&#x2019;s.</al><al>Bij een aantal emplacementen speelt naast geluidhinder ook het
            aspect externe veiligheid een rol. De in deze brief voorgestelde
            oplossing voor de geluidproblematiek staat, noch wat betreft het
            treffen van maatregelen noch wat betreft de vergunningverlening, de
            oplossing van de problematiek rond externe veiligheid van
            emplacementen in de weg. Over deze problematiek die wordt aangepakt
            in het project PAGE zal ik de Tweede Kamer binnenkort een brief doen
            toekomen. </al></tekst></circulaire.divisie><circulaire.divisie><kop><nr>4</nr><titel>Bijstelling van de normen van de <extref status="slapend" doc="" compleet="nee">Circulaire industrielawaai</extref></titel></kop><tekst status="goed"><al>De omstandigheid dat voor een aantal emplacementen vooralsnog niet
            duidelijk is of de normen uit de circulaire haalbaar zijn, doet de
            vraag rijzen of de normstelling wel voldoende is toegesneden op deze
            specifieke inrichtingen. Ook door de Tweede Kamer zijn vragen
            gesteld over de ontstane situatie en de geldende normstelling.</al><al>Besluitvorming over een mogelijke aanpassing van de normen vraagt
            om een verantwoorde onderbouwing. Dat betekent dat er naast inzicht
            in de mogelijkheden en effecten van generieke maatregelen, ook
            voldoende inzicht zal dienen te bestaan in de mogelijke maatregelen
            per emplacement, de al of niet ingrijpendheid van die maatregelen en
            de eraan verbonden kosten. Daaruit zal ook moeten blijken bij
            hoeveel emplacementen er sprake is van een echt onoplosbare
            situatie. Pas daarna kan er een zorgvuldige afweging van de
            verschillende belangen plaats vinden. Van een al te snelle
            beslissing zou ook een ongewenste precedentwerking kunnen uitgaan.</al><al>Strikt genomen zou een besluit inzake al of niet aanpassen van de
            normstelling van de circulaire dan ook pas aan de orde zijn, nadat
            het door de NS voor de periode 1998-2000 aangekondigde onderzoek
            naar mogelijke geluidreducerende maatregelen per emplacement is
            afgerond. Ik streef ernaar om dit moment naar voren te verleggen.
            Daartoe zal een gemeenschappelijke werkgroep het onderzoeksprogramma
            zodanig trachten in te richten dat reeds in een eerder stadium
            besluitvorming kan plaatsvinden.</al><al>Een en ander betekent dat ik u op het punt van een eventuele
            wijziging van de normstelling op dit moment nog geen duidelijkheid
            kan bieden. </al></tekst></circulaire.divisie><circulaire.divisie><kop><nr>5</nr><titel>Slot</titel></kop><tekst status="goed"><al>Ik hoop dat de in deze brief aangegeven benaderingswijze tot
            gevolg heeft dat ook spoorwegemplacementen binnen afzienbare termijn
            beschikken over een milieuvergunning. Ik hoop met name ook een
            handreiking te bieden voor de vergunningverlening in gevallen waarin
            pas in het kader van het PRIL-onderzoek naar de maatregelen per
            emplacement, duidelijkheid zal bestaan over de haalbaarheid van de
            grenswaarden van de <extref status="slapend" doc="" compleet="nee">Circulaire industrielawaai</extref>. Ik acht het van
            belang dat er in de verschillende gemeenten terzake van
            vergunningverlening zodanige besluitvorming plaatsvindt dat
            weigering of intrekking van een vergunning vooralsnog niet nodig is.
            Er dient een zo optimaal mogelijke afweging plaats te vinden van
            zowel de belangen van de NS als van de omwonenden. In de bijlage bij
            deze brief wordt meer in detail ingegaan op de verschillende
            elementen die voor vergunningverlening van belang zijn.</al><al>Wellicht ten overvloede wijs ik u er op dat de voorgestelde
            benaderingswijze betrekking heeft op toekomstige vergunningaanvragen
            op basis van de <extref status="slapend" doc="" compleet="nee">Wet milieubeheer</extref>. Zij kan als zodanig geen invloed
            hebben op verleende &#x2013; al dan niet reeds onherroepelijk geworden &#x2013;
            vergunningen, noch op de beoordeling van vergunningaanvragen die het
            stadium van bekendmaking van de ontwerp-vergunning reeds zijn gepasseerd.</al><al>De ervaringen met de in deze brief beschreven werkwijze zullen
            worden betrokken bij de toekomstige besluitvorming over een
            mogelijke bijstelling van de normen van de <extref status="slapend" doc="" compleet="nee">Circulaire
            industrielawaai</extref> voor spoorwegemplacementen.</al><al>Een afschrift van deze brief heb ik gezonden aan de Minister van
            Verkeer en Waterstaat, de NS, de Vereniging van Nederlandse
            Gemeenten, het Interprovinciaal Overleg en de Regionale inspecteurs milieuhygi&#xEB;ne.</al><al>Indien u over deze brief nadere informatie wenst, kunt u contact
            opnemen met ing. E.J.L. Niehoff (tel. 070- 339 4546), ir. A.W.
            Bezemer (tel. 070- 3394552) of mevr. mr. M.P.J. Hezemans (tel.
            070-3394564), medewerkers van de directie Geluid en Verkeer van mijn
            ministerie. Als u vragen heeft over de concrete toepassing van deze
            brief, kunt u zich wenden tot de regionale inspectie van de milieuhygi&#xEB;ne.</al></tekst></circulaire.divisie></circulaire-tekst><circulaire-sluiting><ondertekenaar><ondertekening>Hoogachtend,</ondertekening><ondertekening>De <functie>Minister</functie> van
          <organisatie>Volkshuisvesting, Ruimtelijke Ordening en Milieubeheer</organisatie>,<naam><voornaam>Margaretha de</voornaam><achternaam> Boer</achternaam></naam></ondertekening></ondertekenaar></circulaire-sluiting><bijlage status="goed"><kop><label>Bijlage</label></kop><al>In deze bijlage wordt ingegaan op een aantal aspecten die bij
        vergunningverlening voor emplacementen de aandacht verdienen. </al><divisie opmaak="default"><kop><nr>1</nr><titel>Maatregelen</titel></kop><al>Maatregelen die in het kader van vergunningverlening aan de orde
          kunnen komen zijn:</al><lijst level="single" nr-sluiting="." start="1" type="expliciet"><li><li.nr>&#x2013;</li.nr><al>bronmaatregelen</al></li><li><li.nr>&#x2013;</li.nr><al>maatregelen aan infrastructuur o.a.:</al><lijst level="single" nr-sluiting="." start="1" type="expliciet"><li><li.nr>-</li.nr><al>spoorverbetering</al></li><li><li.nr>-</li.nr><al>spoorvernieuwing</al></li><li><li.nr>-</li.nr><al>sproeiinstallaties</al></li></lijst></li><li><li.nr>&#x2013;</li.nr><al>procesmaatregelen o.a.:</al><lijst level="single" nr-sluiting="." start="1" type="expliciet"><li><li.nr>-</li.nr><al>uitwisselen van functies op een emplacement</al></li><li><li.nr>-</li.nr><al>uitwisselen over dag-, avond- en nachtperiode</al></li></lijst></li><li><li.nr>&#x2013;</li.nr><al>depotvoeding</al></li><li><li.nr>&#x2013;</li.nr><al>uitplaatsing</al></li><li><li.nr>&#x2013;</li.nr><al>afscherming</al></li></lijst><al>Er kan een onderscheid worden gemaakt in gangbare maatregelen en
          niet gangbare maatregelen. Maatregelen zijn gangbaar als het
          akoestisch effect, de kosten en de uitvoerbaarheid acceptabel lijken.
          Voorbeelden daarvan zijn: het niet meer (akoestisch) testen van de
          tyfoon, het verplaatsen van activiteiten of een andere routering op
          het emplacement. Dergelijke maatregelen dienen in het kader van de
          vergunningverlening zo veel mogelijk in vergunningvoorschriften te
          worden neergelegd.</al><al>Maatregelen aan de infrastructuur kunnen op dit moment nog niet als
          gangbare maatregelen worden beschouwd. Ze worden in het PRIL 2 traject
          nader onderzocht. Het zijn maatregelen waarvan het akoestisch effect
          bekend is, maar waarvan de kosten of de uitvoerbaarheid op dit moment
          nog niet zijn in te schatten. Voorbeelden daarvan zijn maatregelen om
          het piepen van in bochten van de rails tegen te gaan. Dat kan door het
          gebruik van sproeiinstallaties of het &#x2019;stiften&#x2019; van de rails met een
          smeermiddel. Deze maatregelen kunnen als zodanig op dit moment nog
          niet in de vergunning worden voorgeschreven. Wel kunnen ze onderdeel
          uitmaken van een in de vergunning op te nemen onderzoeksplicht die
          wordt gerelateerd aan het PRIL onderzoek.</al><al>Ook zeer ingrijpende maatregelen, zoals overkapping of een
          grootschalige herinrichting van de locatie, kunnen worden beschouwd
          als niet gangbaar. Deze maatregelen kunnen worden opgenomen in een
          onderzoeksplicht waarbij aansluiting wordt gezocht bij het
          PRIL-onderzoek naar maatregelen per emplacement.</al><al>Aparte aandacht verdient de mogelijkheid van gevelisolatie. Wanneer
          emplacementen zijn gelegen op een gezoneerd industrieterrein is
          isolatie van de gevel van woningen of andere geluidgevoelige
          bestemmingen mogelijk in het kader van de sanering industrielawaai.
          Gevelisolatie kan echter niet worden aangeboden in het kader van
          vergunningverlening op basis van de circulaire. Wel is gevelisolatie
          mogelijk als ze aan de vergunningverlening vooraf gaat. Onlangs heeft
          de Afdeling bestuursrechtspraak van de Raad van State in haar
          uitspraak van 24 juni 1997 over de <extref status="slapend" doc="" compleet="nee">circulaire &#x2019;indirecte hinder&#x2019;</extref> (29
          februari 1996), zich ook uitgelaten over de mogelijkheden van
          gevelisolatie voorafgaande aan de vergunningaanvraag. Uit deze
          uitpraak kan worden gelezen dat ingeval voldoende zekerheid bestaat
          omtrent de naleving van de binnengrenswaarde van 35 dB(A) een
          vergunning op grond van de <extref status="actief" doc="1.0:v:BWBR0003245" compleet="nee">Wet milieubeheer</extref> niet behoeft te worden
          geweigerd. </al></divisie><divisie opmaak="default"><kop><nr>2</nr><titel>De grenswaarden van de <extref status="slapend" doc="" compleet="nee">Circulaire industrielawaai</extref></titel></kop><al>De <extref status="slapend" doc="" compleet="nee">Circulaire industrielawaai</extref> maakt een onderscheid tussen nieuwe en
          bestaande situaties. Bij de normstelling wordt voorts onderscheid
          gemaakt tussen de etmaalwaarde van het equivalente geluidniveau
          (L<inf>Aeq</inf>) en de piekwaarde (L<inf>max</inf>).</al><al>Ingeval van een nieuwe situatie geldt voor het L<inf>Aeq</inf>:</al><lijst level="single" nr-sluiting="." start="1" type="expliciet"><li><li.nr>&#x2013;</li.nr><al>toetsing aan de streefwaarde,</al></li><li><li.nr>&#x2013;</li.nr><al>een overschrijding van de streefwaarde is toelaatbaar op grond
              van een bestuurlijk afwegingsproces,</al></li><li><li.nr>&#x2013;</li.nr><al>een belangrijke rol speelt het referentieniveau van het omgevingsgeluid,</al></li><li><li.nr>&#x2013;</li.nr><al>als maximum niveau geldt een waarde van 50 dB(A) als
              L<inf>Aeq</inf> of, als dat lager is, het referentieniveau van het omgevingsgeluid.</al></li></lijst><al>Ingeval van een bestaande situatie geldt:</al><lijst level="single" nr-sluiting="." start="1" type="expliciet"><li><li.nr>&#x2013;</li.nr><al>toetsing aan de streefwaarde,</al></li><li><li.nr>&#x2013;</li.nr><al>overschrijding van de streefwaarde is mogelijk tot het
              referentieniveau van het omgevingsgeluid,</al></li><li><li.nr>&#x2013;</li.nr><al>overschrijding van het referentieniveau van het omgevingsgeluid
              is toelaatbaar tot een maximum van 55 dB(A) als L<inf>Aeq</inf>,
              op grond van een bestuurlijk afwegingsproces</al></li></lijst><al>Het referentieniveau van het omgevingsgeluid wordt apart bepaald
          over de dag-, avond- en nachtperiode.</al><al>Als piekwaarden gelden voor resp. de nacht-, avond- en dagperiode
          60, 65 en 70 dB(A). In de vergunning kunnen uitzonderingssituaties
          worden omschreven waarin een overschrijding van de dagwaarde tot 75
          dB(A) mogelijk is.</al><al>De werkelijk optredende geluidbelasting wordt bepaald voor het
          gehele emplacement in een afzonderlijk akoestisch onderzoek. Dit
          gebeurt aan de hand van een prognose van de aantallen treinen,
          treintypen en tijdstippen waarop de bewegingen plaats vinden en de
          route en het type spoor waarlangs gereden wordt. Ingeval de optredende
          geluidsbelasting hoger is dan ingevolge de circulaire is toegestaan
          zal het akoestisch onderzoek ook in moeten gaan op de mogelijkheid van
          te treffen maatregelen. </al></divisie><divisie opmaak="default"><kop><nr>3</nr><titel>De vergunningvoorschriften</titel></kop><al>Uit het akoestisch onderzoek voor een emplacement zal blijken of de
          grenswaarden uit de circulaire haalbaar zijn. Daarbij kunnen zich al
          naar gelang de uitkomst van dat onderzoek verschillende situaties
          voordoen. Deze worden hier beschreven. </al><divisie opmaak="default"><kop><nr>a</nr><titel>De grenswaarden zijn meteen haalbaar</titel></kop><al>Wanneer uit het akoestisch onderzoek blijkt dat met gangbare
            maatregelen de grenswaarden haalbaar zijn, kunnen de voorschriften
            traditioneel worden ingevuld. Dat betekent dat tenminste de
            grenswaarden, geluidgevoelige objecten en referentiepunten worden
            ingevuld. Uitvoering van de maatregelen kan onmiddellijk
            plaatsvinden en er kan van worden uitgegaan dat onmiddellijk na de
            vergunningverlening de grenswaarden niet worden overschreden. </al></divisie><divisie opmaak="default"><kop><nr>b</nr><titel>De grenswaarden zijn op termijn haalbaar</titel></kop><al>Uit het akoestisch onderzoek blijkt dat de grenswaarden met
            gangbare maatregelen op termijn haalbaar zijn. In dat geval is de
            uitvoerbaarheid van de maatregelen geen probleem maar is een
            invoeringstermijn wenselijk.</al><al>In de vergunning worden dan opgenomen:</al><lijst level="single" nr-sluiting="." start="1" type="expliciet"><li><li.nr>&#x2013;</li.nr><al>Verhoogde grenswaarden die zijn bepaald voor de situatie
                zonder (alle) maatregelen;</al></li><li><li.nr>&#x2013;</li.nr><al>De grenswaarden die gaan gelden na de uitvoering van de maatregelen;</al></li><li><li.nr>&#x2013;</li.nr><al>De datum waarop die grenswaarden gaan gelden.</al></li></lijst></divisie><divisie opmaak="default"><kop><nr>c</nr><titel>De grenswaarden zijn haalbaar met gangbare maatregelen, maar
              PRIL maatregelen hebben de voorkeur</titel></kop><al>Het kan voorkomen dat gangbare maatregelen, bijvoorbeeld
            afschermende maatregelen, de overschrijding teniet doen, maar dat
            binnen een acceptabele termijn generieke maatregelen worden
            uitgevoerd met eenzelfde effect. De generieke maatregelen kunnen dan
            de voorkeur hebben. In de considerans worden de maatregelen, de
            termijnen en de tijdelijke en definitieve grenswaarden toegelicht.</al><al>In deze context kunnen ook de PRIL1 maatregelen aan het materieel
            worden meegenomen. Met de uitvoering van die maatregelen zal
            binnenkort worden aangevangen. Naar verwachting kunnen ze in het
            jaar 2003 volledig zijn uitgevoerd. In het algemeen geldt dat de
            maatregelen kunnen leiden tot een overall-reductie van 1 dB(A).
            Plaatselijk kan het echter gaan om een reductie tot 10 dB(A).</al><al>In de vergunning worden opgenomen:</al><lijst level="single" nr-sluiting="." start="1" type="expliciet"><li><li.nr>&#x2013;</li.nr><al>Verhoogde grenswaarden die zijn bepaald voor de situatie
                zonder (alle) maatregelen;</al></li><li><li.nr>&#x2013;</li.nr><al>Grenswaarden die zijn gebaseerd op de uitvoering van de
                gangbare maatregelen.</al></li><li><li.nr>&#x2013;</li.nr><al>De datum waarop de laatstgenoemde grenswaarden ingaan.</al></li></lijst><al>Feitelijk kan met de bovengenoemde doelvoorschriften worden
            volstaan. Het is aan de vergunningaanvrager om te beoordelen welke
            maatregelen tezijnertijd door hem worden getroffen en welk proces
            hij daarvoor volgt. Om in zo&#x2019;n geval meer duidelijkheid te krijgen
            en de vergunning beter handhaafbaar te maken kunnen in de
            voorschriften worden opgenomen:</al><lijst level="single" nr-sluiting="." start="1" type="expliciet"><li><li.nr>&#x2013;</li.nr><al>Een onderzoeksverplichting naar de PRIL maatregelen die nodig
                zijn om de definitieve grenswaarden te realiseren. Het onderzoek
                dient in te gaan op de kosten van de maatregelen, de
                uitvoerbaarheid, de fasering van de invoering;</al></li><li><li.nr>&#x2013;</li.nr><al>De datum waarop tenminste met het onderzoek moet zijn gestart;</al></li><li><li.nr>&#x2013;</li.nr><al>De datum waarop de vergunningverlener in kennis moet worden
                gesteld van de resultaten van het onderzoek;</al></li><li><li.nr>&#x2013;</li.nr><al>De verplichting om in overleg met de vergunningverlener een
                implementatieplan voor de maatregelen op te stellen;</al></li><li><li.nr>&#x2013;</li.nr><al>De datum waarop het implementatieplan gereed moet zijn;</al></li><li><li.nr>&#x2013;</li.nr><al>De verplichting om de maatregelen uit het implementatieplan
                uit te voeren;</al></li><li><li.nr>&#x2013;</li.nr><al>De verplichting om wanneer de alternatieve maatregelen niet of
                slechts gedeeltelijk mogelijk zijn alsnog de gangbare
                maatregelen uit te voeren.</al></li></lijst></divisie><divisie opmaak="default"><kop><nr>d</nr><titel>Duidelijkheid over haalbaarheid van de grenswaarden pas in
              het kader van het PRIL onderzoek naar maatregelen per emplacement</titel></kop><al>Op basis van een realistische prognose wordt in het akoestisch
            rapport vastgesteld dat met gangbare maatregelen de grenswaarden
            overschreden worden. Alleen met alternatieve maatregelen,
            bijvoorbeeld in het kader van PRIL, kan worden voorkomen dat de
            grenswaarden worden overschreden. Zonder maatregelen, of met de
            uitvoering van gangbare maatregelen, is slechts een deel van de
            activiteiten te vergunnen. In deze gevallen waarin, door de
            onzekerheid over mogelijke maatregelen, nog onvoldoende duidelijk is
            of de grenswaarden haalbaar zijn, zal moeten worden nagegaan of de
            huidige geluidsbelasting kan worden vergund. In een dergelijke
            vergunning zal een onderzoeksplicht dienen te worden opgenomen
            gericht op het bereiken van de waarden van de circulaire. Bij het
            formuleren van de onderzoeksverplichting kan aansluiting worden
            gezocht bij het lopende PRIL 2-onderzoek van de NS en bij het
            toekomstige onderzoek naar de maatregelen per emplacement. Er zal
            ook zekerheid moeten worden geboden dat na de fase van onderzoek ook
            werkelijk maatregelen worden getroffen. De vergunning zal
            procedurele bepalingen moeten bevatten inzake uitdrukkelijke
            besluitvorming van het bevoegd gezag hieromtrent, waardoor ook
            inspraak en beroep zijn verzekerd. De uitvoering van een plan van
            aanpak kan zonodig stapsgewijs plaatsvinden. Daarbij dient er naar
            te worden gestreefd dat per stap duidelijk wordt welke maatregelen
            op welk tijdstip moeten zijn ingevoerd. De waarden van de circulaire
            dienen als eindwaarden in de vergunning te worden neergelegd. Het
            verdient aanbeveling om de datum van de eindwaarde zodanig te kiezen
            dat een optimale aansluiting wordt verkregen met de inzet van
            maatregelen op basis van PRIL en de toekomstige besluitvorming over
            een eventuele bijstelling van de normen. Indien uiteindelijk blijkt
            dat de vergunninghouder alle maatregelen heeft getroffen die
            redelijkerwijs mogelijk zijn, maar dat de eindwaarden toch niet
            kunnen worden gehaald, kan met gebruikmaking van <extref status="actief" doc="1.0:v:BWBR0003245&amp;artikel=8.24" compleet="nee">artikel 8.24 Wm</extref>
            zonodig een verruiming van de vergunning worden aangevraagd.</al><al>In de voorschriften worden opgenomen:</al><lijst level="single" nr-sluiting="." start="1" type="expliciet"><li><li.nr>&#x2013;</li.nr><al>Verhoogde grenswaarden in afwachting van de uitvoering van
                alternatieve maatregelen. De uitvoering van eventuele gangbare
                maatregelen wordt meegenomen;</al></li><li><li.nr>&#x2013;</li.nr><al>Een onderzoeksverplichting naar de maatregelen die nodig zijn
                om de definitieve grenswaarden te realiseren. Er kan worden
                aangeknoopt bij het PRIL-onderzoek. Het onderzoek dient in te
                gaan op de kosten van de maatregelen, de uitvoerbaarheid, de
                fasering van de invoering;</al></li><li><li.nr>&#x2013;</li.nr><al>De datum waarop tenminste met het onderzoek moet zijn gestart;</al></li><li><li.nr>&#x2013;</li.nr><al>De datum waarop de vergunningverlener in kennis moet worden
                gesteld van de resultaten van het onderzoek; zonodig dienen
                tussentijdse rapportageverplichtingen te worden voorgeschreven;</al></li><li><li.nr>&#x2013;</li.nr><al>De verplichting om voor een te bepalen datum een
                implementatieplan in te dienen. Hier kan aansluiting worden
                gezocht bij het PRIL- onderzoek naar de maatregelen per emplacement;</al></li><li><li.nr>&#x2013;</li.nr><al>Bepalingen over besluitvorming inzake het implementatieplan.
                Bij een stapsgewijze implementatie dient steeds afzonderlijke
                besluitvorming over de te treffen maatregelen plaats te vinden.
                Per stap moeten de maatregelen en de te bereiken geluidsreductie
                worden beschreven, alsmede de datum waarop de geluidreductie
                moet zijn bereikt.</al></li><li><li.nr>&#x2013;</li.nr><al>De verplichting om de maatregelen uit het implementatieplan
                uit te voeren;</al></li><li><li.nr>&#x2013;</li.nr><al>De definitieve grenswaarden en de datum waarop deze uiterlijk ingaan.</al></li></lijst></divisie></divisie><divisie opmaak="default"><kop><nr>4</nr><titel>Prognose bij het akoestisch rapport</titel></kop><al>Van belang is de prognose bij het akoestisch rapport. Naar
          verwachting zal het spoorwegverkeer zowel voor reizigers- als voor
          vrachtverkeer de komende jaren aanzienlijk toenemen. Dat betekent dat
          ook op emplacementen de geluidbelasting de komende jaren aanzienlijk
          kan toenemen. Het is van belang dat bij de vergunningverlening de
          toekomstige prognoses uitdrukkelijk worden meegenomen. De toekomstige
          ontwikkelingen moeten in de aanvraag afzonderlijk worden omschreven.
          Het bevoegd gezag zal aan de hand daarvan moeten bezien of er
          aanleiding is om in de vergunning meer geluidruimte te reserveren.
          Daarbij zal van belang zijn in hoeverre en in welke mate de actuele
          geluidsbelasting de waarden van de circulaire overschrijdt. Bij het
          toekennen van extra geluidruimte zal in die gevallen terughoudendheid
          op zijn plaats zijn. Regel zou kunnen zijn dat de extra
          geluidsbelasting kan worden meegenomen als deze ook expliciet aan de
          orde komt in het NS onderzoek naar de maatregelen per emplacement en
          het daaruit voortvloeiende programma van maatregelen.</al></divisie></bijlage></circulaire></wetgeving>
  	