<?xml version="1.0"?>
<!DOCTYPE wetgeving SYSTEM "http://wetten.overheid.nl/dtd/bwb-plus-meta-1_61w.dtd">
<wetgeving bwb-id="BWBR0002378" dtdversie="2.0" id="6269" soort="wet" xml:lang="nl">
    
    <intitule>Wet van 12 juli 1962, tot tijdelijke openstelling van de
    mogelijkheid van adoptie in afwijking van sommige bepalingen van het
    Burgerlijk Wetboek</intitule>
    
    <wet-besluit>
        <aanhef>
    <wij>Wij JULIANA, bij de gratie Gods, Koningin der Nederlanden,
        Prinses van Oranje-Nassau, enz., enz., enz.</wij>
    <considerans>
        <considerans.al>Allen, die deze zullen zien of horen lezen,
            saluut! doen te weten:</considerans.al>
        <considerans.al>Alzo Wij in overweging genomen hebben, dat het
            wenselijk is tijdelijk de mogelijkheid van adoptie open te
            stellen in sommige gevallen, waarin niet aan alle in artikel
                344<nadruk type="cur">k</nadruk> van het Burgerlijk
            Wetboek gestelde voorwaarden is voldaan;</considerans.al>
    </considerans>
    <afkondiging>
        <al>Zo is het, dat Wij, de Raad van State gehoord, en met gemeen
            overleg der Staten-Generaal, hebben goedgevonden en
            verstaan, gelijk Wij goedvinden en verstaan bij deze:</al>
    </afkondiging>
</aanhef>
        <wettekst>
            <artikel status="goed">
    <kop>
        <label>Artikel</label>
        <nr>I</nr>
    </kop>
    <al>Adoptie van een kind dat voor 1 maart 1956 in het gezin van de
        adoptanten is opgenomen, kan worden uitgesproken, ofschoon aan
        de in artikel 228, onder <nadruk type="cur">c,</nadruk> van Boek
        1 van het Burgerlijk Wetboek gestelde voorwaarde niet is voldaan.</al>
</artikel>
            <artikel status="goed">
    <kop>
        <label>Artikel</label>
        <nr>II</nr>
    </kop>
    <lid>
        <lidnr>1</lidnr>
        <al>Indien het verzoek daartoe binnen twee jaren na de
            inwerkingtreding van deze wet door de adoptanten of, een
            hunner overleden zijnde, door de overblijvende is gedaan,
            kan adoptie worden uitgesproken van een kind dat op de dag
            van de uitspraak in eerste aanleg meerderjarig is.</al>
    </lid>
    <lid>
        <lidnr>2</lidnr>
        <al> Het verzoek kan alleen worden toegewezen, indien de adoptie
            zowel uit het oogpunt van verbreking van de banden met de
            ouders als uit dat van bevestiging van de banden met de
            adoptanten, in het kennelijk belang van het kind is en aan
            de volgende voorwaarden is voldaan: </al>
        <lijst>
            <li>
                <li.nr>a.</li.nr>
                <al>dat het kind in de adoptie heeft toegestemd;</al>
            </li>
            <li>
                <li.nr>b.</li.nr>
                <al>dat het kind niet is een afstammeling van een der adoptanten;</al>
            </li>
            <li>
                <li.nr>c.</li.nr>
                <al>dat het kind in het gezin van de adoptanten is
                    opgenomen voor 1 maart 1956 en gedurende ten minste
                    drie jaren feitelijk door hen tezamen en vervolgens
                    tot zijn meerderjarig worden door ten minste een
                    hunner is verzorgd en opgevoed geworden;</al>
            </li>
            <li>
                <li.nr>d.</li.nr>
                <al>dat de adoptanten ten minste vijf jaren voor de dag,
                    waarop het kind meerderjarig is geworden, met
                    elkander zijn gehuwd.</al>
            </li>
        </lijst>
    </lid>
    <lid>
        <lidnr>3</lidnr>
        <al> Tegen toewijzing van het verzoek staat geen ander
            rechtsmiddel open dan beroep in cassatie in het belang der wet.</al>
    </lid>
    <lid>
        <lidnr>4</lidnr>
        <al> De adoptie van een kind dat op de dag van de uitspraak in
            eerste aanleg meerderjarig was, kan niet worden herroepen.</al>
    </lid>
</artikel>
        </wettekst>
        <wetsluiting status="goed">
    <slotformulering>
        <al>Lasten en bevelen, dat deze in het <nadruk type="cur">Staatsblad</nadruk> zal worden geplaatst, en dat
            alle Ministeri&#xEB;le Departementen, Autoriteiten, Colleges en
            Ambtenaren, wie zulks aangaat, aan de nauwkeurige uitvoering
            de hand zullen houden.</al>
    </slotformulering>
    <gegeven>
        <dagtekening>
            <plaats>Gegeven ten Paleize Het Loo</plaats>
            <datum isodatum="">12 juli 1962</datum>
        </dagtekening>
        <koning>JULIANA.</koning>
    </gegeven>
    <ondertekening>
        <functie>De Minister van Justitie a.i.,</functie>
        <naam>
            <achternaam>E. H. TOXOPEUS.</achternaam>
        </naam>
    </ondertekening>
    <uitgifte>
        <datum isodatum="">de zesentwintigste juli 1962.</datum>
        <ondertekening>
            <functie>De Minister van Justitie a.i.,</functie>
            <naam>
                <achternaam>E. H. TOXOPEUS.</achternaam>
            </naam>
        </ondertekening>
    </uitgifte>
</wetsluiting>
    </wet-besluit>
</wetgeving>
  	