<?xml version="1.0"?>
<!DOCTYPE wetgeving SYSTEM "http://wetten.overheid.nl/dtd/bwb-plus-meta-1_61w.dtd">
<wetgeving bwb-id="BWBR0016250" id="316729" soort="circulaire"><intitule>Circulaire wijziging paspoortuitvoeringsregelingen</intitule><circulaire><circulaire.aanhef><context><context.al type="onbepaald">Aan: De burgemeester i.a.a. de Hoofden Burgerzaken</context.al></context></circulaire.aanhef><circulaire-tekst><tekst status="goed"><al>Bijgaand treft u een ministeri&#xEB;le regeling aan, waarbij onder andere
          de <extref status="actief" doc="1.0:v:BWBR0012811" compleet="nee">Paspoortuitvoeringsregeling Nederland 2001</extref> (PUN 2001) wordt
          gewijzigd. De regeling betreft voornamelijk de wijziging van enkele
          procedures in het aanvraagproces van reisdocumenten, alsmede enige
          noodzakelijke redactionele aanpassingen. De regeling is voorzien van
          een toelichting, waarin nader op de wijzigingen wordt ingegaan. In het
          bijzonder vraag ik uw aandacht voor de nieuwe procedure bij het
          aanvragen van Nederlandse reisdocumenten voor vreemdelingen door in
          Nederland geboren kinderen van toegelaten vluchtelingen.</al><al>Daarnaast wijs ik u gaarne op het feit dat <extref status="actief" doc="1.0:v:BWBR0012811&amp;artikel=10" compleet="nee">artikel 10 PUN 2001</extref>,
          waarin de territoriale geldigheid van de Nederlandse identiteitskaart
          (NIK) wordt geregeld, op dit moment nog niet is aangepast aan de
          uitbreiding van de Europese Unie met tien nieuwe landen. De acceptatie
          van de NIK (&#xE9;n van de nog niet verlopen Europese identiteitskaart) als
          regulier document voor grensoverschrijding is voor drie van de tien
          nieuwe landen, te weten Letland, Litouwen en Slowakije, namelijk nog
          niet formeel geregeld.</al><al>Het Ministerie van Buitenlandse Zaken is op dit moment bezig om ook
          deze drie landen schriftelijk te laten bevestigen, dat zij de genoemde
          identiteitskaarten als reisdocument erkennen. Het verdient voorshands
          dan ook aanbeveling om burgers die met een NIK of een Europese
          identiteitskaart naar een van de drie genoemde landen willen reizen,
          bij eventuele vragen te verwijzen naar de diplomatieke of consulaire
          vertegenwoordiging van het desbetreffende land. Bij de overige zeven
          landen (Estland, Polen, Tsjechi&#xEB;, Hongarije, Sloveni&#xEB;, Malta en
          Cyprus) is dat niet nodig.</al><al>Zodra van alle nieuwe EU-landen de formele bevestiging is ontvangen,
          zal <extref status="actief" doc="1.0:v:BWBR0012811&amp;artikel=10" compleet="nee">artikel 10 PUN 2001</extref> worden aangepast. Dan zal tevens de vermelding
          van de territoriale geldigheid in het huidige model van de NIK worden herzien.</al><al>In de tussentijd kan, met inachtneming van hetgeen hiervoor is
          opgemerkt, voor het reizen naar de nieuwe landen van de EU gebruik
          worden gemaakt van een NIK van het huidige model of van een nog niet
          verlopen Europese identiteitskaart.</al><al>De bijgevoegde regeling zal worden gepubliceerd in de Staatscourant.
          Zij treedt in werking met ingang van 15 juni a.s., waarbij aan een
          aantal wijzigingen terugwerkende kracht wordt verleend.</al></tekst></circulaire-tekst><circulaire-sluiting>
      <ondertekening>De <functie>Minister</functie> voor
          <organisatie>Bestuurlijke Vernieuwing en Koninkrijksrelaties</organisatie>,</ondertekening>
      <ondertekening>
        <deze>voor deze,</deze>  </ondertekening><ondertekening>de <functie>directeur agentschap Basisadministratie, Persoonsgegevens en Reisdocumenten</functie>,<naam>
          <voornaam>G.</voornaam>
          <achternaam>Rutgers</achternaam>
        </naam>
      </ondertekening>
    </circulaire-sluiting></circulaire></wetgeving>
  	