<?xml version="1.0"?>
<!DOCTYPE wetgeving SYSTEM "http://wetten.overheid.nl/dtd/bwb-plus-meta-1_61w.dtd">
<wetgeving bwb-id="BWBR0007219" id="299909" soort="circulaire"><intitule>Referenda</intitule><circulaire><circulaire.aanhef><context><context.al type="onbepaald">Circulaire aan de gemeentebesturen </context.al></context></circulaire.aanhef><circulaire-tekst><tekst status="goed"><al>Graag vraag ik uw aandacht voor het volgende. </al></tekst><circulaire.divisie><kop><titel>Inleiding</titel></kop><tekst status="goed"><al>In een groot aantal gemeenten worden initiatieven genomen in
            verband met het houden van referenda. De afgelopen maanden zijn aan
            het ministerie veel vragen gesteld over de mogelijkheden die op dit
            moment, binnen het huidige (grond)wettelijk kader, bestaan voor
            gemeenten om te komen tot de invoering van een bepaalde vorm van
            referendum. Bovendien is regelmatig de vraag gesteld wat, mede gelet
            op de afspraken die zijn gemaakt in het regeerakkoord, de voornemens
            van het Rijk zijn om met regelgeving terzake te komen. Deze
            circulaire strekt er toe u op beide punten informatie te
            verschaffen. </al></tekst></circulaire.divisie><circulaire.divisie><kop><titel>Mogelijkheden voor referenda op dit moment</titel></kop><tekst status="goed"><al>Wat betreft de mogelijkheden om op dit moment te komen tot
            invoering van een bepaalde vorm van referendum, is met name het
            volgende van belang.</al><al>Binnen het bestaande (grond)wettelijk kader zijn beslissende
            referenda niet toegestaan. Raadplegende referenda zijn, met
            inachtneming van bepaalde grenzen, wel mogelijk. Voorwaarde hierbij
            is dat het primaat van de gemeenteraad, zoals neergelegd in de
            <extref status="slapend">Grondwet</extref> en de <extref status="slapend">Gemeentewet</extref>, niet wordt aangetast.</al><al>Bij <extref status="slapend">koninklijk besluit van 2 november 1993</extref> (Stb. 1993, 589) is een
            referendum-verordening van de gemeente Arnhem geschorst. In deze
            verordening is een raadplegend referendum op initiatief van de raad
            geregeld. Bij het besluit van de raad tot het houden van een
            referendum kunnen raadsleden aangeven dat zij zich gebonden zullen
            achten aan de uitslag van het referendum. Tijdens de schorsing is
            onderzocht of het besluit van de gemeenteraad van Arnhem, danwel
            onderdelen daarvan, wegens strijd met het recht en/of het algemeen
            belang moesten worden vernietigd. Daarbij is nagegaan of het besluit
            in overeenstemming is met de <extref status="slapend">Grondwet</extref> en de <extref status="slapend">Gemeentewet</extref>.</al><al>In het onderzoek van de Arnhemse verordening was de kernvraag of
            de vorm van zelfbinding het karakter van het referendum zodanig
            wijzigt, dat niet van een raadplegend, maar van een beslissend
            referendum (dat in strijd met de <extref status="slapend">Grondwet</extref> wordt geacht) moet worden
            gesproken. Deze vraag is negatief beantwoord. De raad zelf beslist
            per geval of een raadplegend referendum wordt gehouden. Ieder
            raadslid zelf beslist per geval of hij via zelfbinding zijn vrije
            beslissingsruimte inperkt.</al><al>Daarbij bestaat de mogelijkheid dat het raadslid voorwaarden
            verbindt aan zijn zelfbinding. Bovendien eist de verordening een
            finale besluitvorming door de raad. De raad heeft dus steeds het
            laatste woord.</al><al>Ten aanzien van de Arnhemse verordening is voorts nagegaan of de
            zelfbinding van een raadslid zich verdraagt met <extref status="slapend">artikel 129, zesde
            lid, van de Grondwet</extref> en <extref status="slapend">artikel 27 van de Gemeentewet</extref>  die bepalen
            dat de leden van de raad stemmen zonder last of ruggespraak. Daarbij
            is overwogen dat de ratio van het verbod van last en ruggespraak is
            dat de volksvertegen-woordiger naar eigen overtuiging handelt en bij
            stemmingen niet is gebonden aan een lastgeving; dat wil zeggen dat
            een andere persoon of een andere instantie hem geen rechtens
            bindende instructies kan opleggen met betrekking tot zijn
            stemgedrag. Bij een vorm van zelfbinding als in de Arnhemse
            verordening, is hiervan geen sprake. Het individuele raadslid is
            immers in volle vrijwilligheid de zelfbinding aangegaan. Het
            raadslid aanvaardt alleen een politieke binding aan de uitspraak van
            de kiezers.</al><al>De conclusie van het onderzoek was dat de Arnhemse verordening
            niet in strijd is met de <extref status="slapend">Grondwet</extref> en <extref status="slapend">Gemeentewet</extref> of in strijd is met
            het algemeen belang, en dat de schorsing diende te worden opgeheven.
            Bij <extref status="slapend">koninklijk besluit van 21 september 1994</extref> (Stb. 1994, 735) is
            zulks geschied.</al><al>Uit het voorgaande vloeit voort dat een regeling van raadplegende
            referenda in elk geval binnen de bestaande (grond)wettelijke kaders
            blijft indien aan de volgende voorwaarden is voldaan:</al><lijst level="single" nr-sluiting="." start="1" type="expliciet"><li><li.nr>&#x2013;</li.nr><al>het is de gemeenteraad die per geval beslist of een
                raadplegend referendum wordt gehouden;</al></li><li><li.nr>&#x2013;</li.nr><al>ieder raadslid beslist per referendum individueel in hoeverre
                hij zich aan de uitslag van het referendum gebonden zal achten;</al></li><li><li.nr>&#x2013;</li.nr><al>de gemeenteraad neemt een definitief besluit over het
                onderwerp van het referendum, nadat het referendum is gehouden.</al></li></lijst><al>Voorzover in uw gemeente een regeling van raadplegende referenda
            is vastgesteld, verzoek ik u na te gaan of deze regeling voldoet aan
            bovenvermelde voorwaarden en zonodig de regeling daarmee in
            overeenstemming te brengen. </al></tekst></circulaire.divisie><circulaire.divisie><kop><titel>Afspraken regeerakkoord</titel></kop><tekst status="goed"><al>In het regeerakkoord is de volgende passage opgenomen: 'De
            invoering van de mogelijkheid van een correctief
            wetgevingsreferendum op centraal en decentraal niveau wordt
            voorbereid in wetsvoorstellen ter concrete uitwerking en tot
            wijziging van de <extref status="slapend">Grondwet</extref>.' Een ministeri&#xEB;le commissie heeft
            inmiddels de uitvoering van dit onderdeel en andere delen van het
            regeerakkoord ter hand genomen. Zoals uit de tekst van het
            regeerakkoord blijkt, gaat het om de invoering van een correctief
            wetgevingsreferendum, waarvoor wijziging van de <extref status="slapend">Grondwet</extref> is vereist.</al><al>Invoering van een dergelijke vorm van referendum zal derhalve pas
            op langere termijn, dat wil zeggen na wijziging van de <extref status="slapend">Grondwet</extref>,
            gerealiseerd kunnen worden. Op korte termijn heeft uitvoering van
            het regeerakkoord derhalve geen gevolgen voor de mogelijkheden van
            gemeenten voor het houden van raadplegende referenda. </al></tekst></circulaire.divisie><circulaire.divisie><kop><titel>Ten slotte</titel></kop><tekst status="goed"><al>Het referendum kan een nuttig instrument zijn om de burger bij het
            bestuur te betrekken. Voorwaarde daarbij is naar mijn mening dat het
            de burger duidelijk is wat de gevolgen en de waarde van een te
            houden referendum is. Een referendum waarbij de burger met verkeerde
            verwachtingen zijn stem uitbrengt, levert eerder een gevaar op van
            verwijdering van de burger ten opzichte van het bestuur, dan dat het
            een bijdrage levert aan de verkleining van de afstand tussen burger
            en bestuur. In dit verband vraag ik u met name zorgvuldig om te gaan
            met het onderwerpen aan een referendum van kwesties, waarbij de
            eindbeslissing niet tot de competentie van het gemeentebestuur behoort.</al><al>Het gemeentebestuur dat het referendum uitschrijft, kan immers
            niet aan burgers kenbaar maken welke invloed de uitspraak heeft op
            de besluitvorming door het orgaan dat de eindbeslissing terzake
            neemt. Dit orgaan blijft zijn eigen verantwoordelijkheid houden en
            zal daarom zelf een afweging van alle betrokken belangen moeten maken.</al></tekst></circulaire.divisie><tekst status="goed"><al>Ik hoop u hiermee voldoende te hebben ingelicht.</al></tekst></circulaire-tekst><circulaire-sluiting><ondertekenaar><ondertekening>De <functie>Minister</functie> van
          <organisatie>Binnenlandse Zaken</organisatie>,<naam><voornaam>H.F.</voornaam><achternaam>Dijkstal</achternaam></naam></ondertekening></ondertekenaar></circulaire-sluiting></circulaire></wetgeving>
  	