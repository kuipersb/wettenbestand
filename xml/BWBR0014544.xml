<?xml version="1.0"?>
<!DOCTYPE wetgeving SYSTEM "http://wetten.overheid.nl/dtd/bwb-plus-meta-1_61w.dtd">
<wetgeving bwb-id="BWBR0014544" id="302709" soort="circulaire"><intitule>Verdeling standplaatsen; be&#xEB;indigen voorrangsbepalingen Huisvestingswet</intitule><circulaire><circulaire.aanhef><context><context.al type="onbepaald">Geacht college/bestuur,</context.al></context></circulaire.aanhef><circulaire-tekst><circulaire.divisie><kop><titel>Inleiding</titel></kop><tekst status="goed"><al>Bij de integratie van de regelgeving inzake de huisvesting van
            woonwagenbewoners in de <extref status="slapend">Huisvestingswet</extref> per 1 maart 1999, zijn op
            uitdrukkelijk verzoek van de Tweede Kamer in die <extref status="slapend">wet</extref> bepalingen
            opgenomen (<extref status="slapend">artikel 2, derde en vierde lid, van die wet</extref>) op grond
            waarvan woonwagenbewoners tot 1 januari 2003 voorrang krijgen bij de
            toewijzing van standplaatsen. Reden hiervoor was de vrees dat het
            vervallen van het zogenoemde afstammingsbeginsel de
            woonwagenbewoners - door de schaarste aan nieuwe standplaatsen - in
            een ongunstige positie zou brengen. Zij zouden immers concurrentie
            vanuit de 'burgerbevolking' kunnen krijgen. Er werd toen
            vanuit gegaan dat de deconcentratie van de laatste regionale
            woonwagencentra rond 2003 zou zijn afgerond.</al><al>Tot de genoemde datum is het hanteren van voorrangsregels in de
            huisvestingsverordening verplicht voor de gemeenten waarin een
            regionaal woonwagencentrum is gelegen en de gemeenten die bij de
            deconcentratie van deze centra een opvangrol vervullen. Ook voor de
            gemeenten die bij de intrekking van de <extref status="slapend">Woonwagenwet</extref> een substantieel
            tekort (van meer dan 15 standplaatsen) hadden is toepassing
            verplicht. De regeling heeft betrekking op personen die op basis van
            de <extref status="slapend">Woonwagenwet</extref> in aanmerking kwamen voor een zogenaamde
            'verklaring van recht' (het afstammingsbeginsel) en zij
            die voorafgaand aan de intrekking van de <extref status="slapend">Woonwagenwet</extref> tenminste een
            jaar in een woonwagen op een standplaats hebben gewoond.</al><al>Mede gelet op het feit dat de afgelopen tijd mijn departement
            vragen bereiken of deze voorrangsregeling zal worden verlengd,
            bericht ik u als volgt. </al></tekst></circulaire.divisie><circulaire.divisie><kop><titel>Be&#xEB;indiging voorrangsregeling</titel></kop><tekst status="goed"><al>De vorenbedoelde tijdelijke voorrangsregeling op basis van de
            <extref status="slapend">Huisvestingswet</extref> loopt met ingang van 1 januari 2003 van rechtswege af.</al><al>Tijdens een overleg met de Tweede Kamer over het woonwagenbeleid
            op 29 november 2001 heeft de toenmalige Staatssecretaris
            van VROM aangegeven zich nader te zullen beraden over de vraag of
            deze datum, gegeven de problematiek, moet worden verlengd. In
            vervolg daarop heb ik, de materie met betrekking tot standplaatsen
            en woonwagens nader beschouwend, vanuit de volgende overwegingen
            besloten de voorrangsregeling per 1 januari a.s. niet te verlengen.</al><al>Voorop staat het uitgangspunt dat ook aan de afschaffing van de
            <extref status="slapend">Woonwagenwet</extref> in 1999 ten grondslag heeft gelegen, namelijk het
            streven naar een generiek woonbeleid voor alle (doel)groepen en
            daarmee dus naar een volledige integratie van het woonwagenbeleid in
            het reguliere woonbeleid. Het vaststellen van en voorzien in de
            behoefte aan standplaatsen, alsmede de toewijzing daarvan is met het
            intrekken van de <extref status="slapend">Woonwagenwet</extref> een gemeentelijke taak geworden, zij
            het dat het Rijk daar met de voorrangsregeling nog tijdelijk een
            specifieke sturing aan heeft gegeven.</al><al>Verder zijn de woonruimteverdeling en een eventueel daarbij toe te
            passen urgentiebepaling overeenkomstig het Rijksbeleid en de
            <extref status="slapend">Huisvestingswet</extref> in beginsel een primaire gemeentelijke
            verantwoordelijkheid. Het zou bestuurlijk niet correct zijn indien
            het Rijk deze verantwoordelijkheid onnodig (lang) doorkruist door
            het opleggen of continueren van voorrangsregels voor bepaalde
            groepen, in gevallen waarin het Rijksbeleid daar niet of niet langer
            toe noodzaakt. De <extref status="slapend">Huisvestingswet</extref> biedt gemeenten daarnaast
            voldoende instrumenten om z&#xE9;lf voor de onderhavige, maar ook voor
            andere categorie&#xEB;n van woningzoekenden, een specifieke
            urgentieregeling te treffen. Met de via de <extref status="slapend">Huisvestingswet</extref>
            voorgeschreven voorrangsregeling voor woonwagenbewoners is dan ook
            nimmer een andere dan tijdelijke tegemoetkoming aan de
            woonwagenbewoners beoogd.</al><al>Doordat de deconcentratie van de laatste grote woonwagencentra
            niet langer verplicht is, ligt ook de verantwoordelijkheid voor
            eventuele deconcentratie bij de daarbij betrokken gemeenten.</al><al>Een overweging die tot slot bij mijn besluit een rol heeft
            gespeeld, is dat in de praktijk nauwelijks sprake is van verdringing
            door niet tot de oorspronkelijke doelgroep behorende personen. Uit
            onderzoek dat in 2000 door de toenmalige Inspectie van de
            Volkshuisvesting (tegenwoordig: inspectoraat-generaal VROM) is
            verricht, blijkt de belangstelling voor deze specifieke woonvorm bij
            hen slechts zeer gering. Tegelijkertijd blijkt echter ook, dat nog
            altijd sprake is van een fors tekort aan standplaatsen om aan de
            geregistreerde vraag vanuit de doelgroep te voldoen en dat dit
            tekort slechts mondjesmaat lijkt te worden ingelopen. </al></tekst></circulaire.divisie><circulaire.divisie><kop><titel>Oproep aan gemeenten en woningcorporaties</titel></kop><tekst status="goed"><al>Het met ingang van 1 januari 2003 niet meer van kracht zijn van de
            genoemde voorrangsregels van de <extref status="slapend">Huisvestingswet</extref> betekent dat
            gemeenten de volledige verantwoordelijkheid krijgen om in de
            woonbehoefte van woonwagenbewoners te voorzien. Het feit dat de
            tijdelijke voorrangsregels voor deze bewonersgroep op basis van de
            <extref status="slapend">Huisvestingswet</extref> niet worden verlengd, onderstreept deze
            verantwoordelijkheid. Zoals hiervoor al aangegeven, bevat de
            <extref status="slapend">Huisvestingswet</extref> voldoende mogelijkheden voor gemeenten om z&#xE9;lf in
            een gemeentelijke huisvestingsverordening een specifieke
            (urgentie)regeling voor betrokkenen te treffen.</al><al>Woningcorporaties spelen bij de huisvesting van deze bewonersgroep
            doorgaans een belangrijke rol, ook vanwege hun betrokkenheid bij de
            overdracht van standplaatsen en woonwagens door gemeenten.
            Afhankelijk van de individuele vraag kan op diverse wijzen aan de
            woonwensen van woonwagenbewoners tegemoet worden gekomen, vari&#xEB;rend
            van woonwagens of woningen op standplaatsen tot (andere) vormen van
            wonen in groeps- of familieverband. Ik verwijs u in dit verband naar
            de <extref status="slapend">circulaire</extref> die u begin dit jaar heeft ontvangen (MG 2002-04,
            gedateerd 14 februari 2002). Daarin wordt onder meer uitvoerig
            ingegaan op de woonwensen van de woonwagenbewoners en uw taak om te
            voorzien in voldoende passend aanbod. In het kader van de tweede
            verstedelijkingsronde zijn hieromtrent door de toenmalige
            Staatssecretaris van VROM met een aantal gemeenten ook nadere
            afspraken gemaakt.</al><al>Gelet op het vorenstaande doe ik hierbij dan ook een
            uitdrukkelijke oproep aan u om op basis van een inventarisatie van
            de vraag te bezien hoe op een snelle manier in de woonbehoefte van
            de woonwagenbewoners kan worden voorzien. Ik ben voornemens de
            standplaatsen- en woonwagenproblematiek te betrekken bij het maken
            van de definitieve verstedelijkingsafspraken in 2003.</al><al>Ik vertrouw erop u met voorgaande voldoende te hebben ge&#xEF;nformeerd
            en reken op uw inzet. Voor nadere informatie over deze circulaire -
            die in de Staatscourant en op de internetsite van het Ministerie van
            VROM (http://www.vrom.nl) zal worden geplaatst - kunt u terecht bij
            de Directie Stad en Regio van het Directoraat-Generaal Wonen van
            mijn ministerie (zie de telefoonnummers in de aanhef van deze circulaire).</al></tekst></circulaire.divisie></circulaire-tekst><circulaire-sluiting><ondertekenaar><ondertekening>Hoogachtend,</ondertekening><ondertekening>
         De <functie>Minister</functie> van
          <organisatie>Volkshuisvesting, Ruimtelijke Ordening en Milieubeheer</organisatie>,
      </ondertekening><ondertekening><naam><voornaam>H.G.J.</voornaam><achternaam>Kamp</achternaam></naam></ondertekening></ondertekenaar></circulaire-sluiting></circulaire></wetgeving>
  	