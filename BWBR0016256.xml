<?xml version="1.0"?>
<!DOCTYPE wetgeving SYSTEM "http://wetten.overheid.nl/dtd/bwb-plus-meta-1_61w.dtd">
<wetgeving bwb-id="BWBR0016256" id="315429" soort="circulaire"><intitule>Circulaire Regeling werkgeversbijdrage kinderopvang rijkspersoneel</intitule><circulaire><circulaire.aanhef><context><context.al type="onbepaald">Aan: de Ministers </context.al></context></circulaire.aanhef><circulaire-tekst><tekst status="goed"><al>Hierbij doe ik u toekomen de <extref status="actief" doc="1.0:v:BWBR0017415" compleet="nee">Regeling werkgeversbijdrage
          kinderopvang rijkspersoneel</extref> (Staatscourant 10 november 2004, nr. 217).</al><al>Zoals eerder is meegedeeld, is het overleg met de vakcentrales over
          een rijksbrede kinderopvangregeling mislukt. Dit heeft ertoe geleid
          dat de <extref status="actief" doc="1.0:v:BWBR0017415" compleet="nee">Regeling werkgeversbijdrage kinderopvang rijkspersoneel</extref>
          eenzijdig is vastgesteld.</al><al>Op grond van vorengenoemde regeling heeft de ambtenaar die tevens
          ouder is, aanspraak op een bijdrage in de door hem of diens partner te
          betalen kosten van kinderopvang. De bijdrage bedraagt een zesde deel
          van de aan de ambtenaar of diens partner in rekening gebrachte kosten.</al><al>Voor ambtenaren met een partner van wie de werkgever niet of in
          geringe mate bijdraagt in de kosten van kinderopvang geldt een
          overgangsregeling op grond waarvan tijdelijk een aanvullende bijdrage
          in de kosten kan worden verstrekt. Deze overgangsregeling geldt ook
          voor ambtenaren met een partner die geen werkgeversbijdrage ontvangt,
          omdat deze als zelfstandig ondernemer of freelancer werkzaam is.</al><al>De aanvullende bijdrage die op grond van de overgangsregeling wordt
          toegekend bedraagt voor het jaar 2005 maximaal een zesde deel van de
          door de ambtenaar of diens partner te betalen kosten. Met ingang van 1
          januari 2006 wordt de aanvullende bijdrage jaarlijks met een derde
          deel verminderd, zodat in 2006 nog aanspraak bestaat op een
          aanvullende bijdrage van twee derde en in 2007 van een derde deel van
          dit deel van de kosten. Met ingang van 1 januari 2008 vervalt de
          aanvullende bijdrage.</al><al>Volledigheidshalve zij opgemerkt dat niet is afgesproken dat in de
          IKAP-regeling rijkspersoneel een bepaling zal worden opgenomen die
          aanspraak geeft op een belastingvrije vergoeding voor een eventueel
          ontbrekende werkgeversbijdrage.</al><al>Het is mogelijk dat bonden zullen proberen in het departementaal
          georganiseerd overleg met aanvullende eisen te komen, dan wel zullen
          verlangen dat de bestaande departementale regelingen voor 2004 ook in
          2005 worden uitgevoerd. In verband daarmee wijs ik u erop dat er op
          dgo-niveau geen onderhandelingsruimte is in het dossier kinderopvang.</al><al>Indien zich een of ander voordoet, is het goed om hier geco&#xF6;rdineerd
          op te reageren. Ik verzoek u dan ook acties van bonden (en ook van
          individuele medewerkers) te melden bij Paul Rimmelzwaan
          (paul.rimmelzwaan@minbzk.nl) of Toon Warnier (toon.warnier@minbzk.nl).</al><al>In het (concept) Sociaal akkoord is onder meer opgenomen dat in de
          spaarloonregeling, als bedoeld in <extref status="actief" doc="1.0:v:BWBR0002471&amp;artikel=32" compleet="nee">artikel 32, eerste lid, van de Wet
          op de loonbelasting 1964</extref>, een extra deblokkeringsmogelijkheid voor
          kinderopvang zal worden opgenomen. Deze deblokkeringsmogelijkheid
          heeft betrekking op het voor rekening van de werknemer komende deel
          van de kosten van kinderopvang. Deze voorziening kan eerst in werking
          treden als de regelgeving ter zake volledig is afgerond. Vervolgens
          moet nog het besluit genomen worden dat van deze mogelijkheid gebruik
          kan worden gemaakt door werknemers van de sector Rijk.</al><al>Tot slot deel ik u mede, dat het vergoeden van de kosten van
          kinderopvang volgens de nieuwe systematiek van de <extref status="actief" doc="1.0:v:BWBR0017017" compleet="nee">Wet kinderopvang</extref>
          leidt tot een besparing op de uitgaven voor kinderopvang. Met nadruk
          wijs ik u erop dat deze besparing niet vrij besteedbaar is maar
          bestemd is voor de invulling van de arbeidsvoorwaardenruimte op
          centraal niveau.</al></tekst></circulaire-tekst><circulaire-sluiting>
      <ondertekening>De <functie>Minister</functie> van
          <organisatie>Binnenlandse Zaken en Koninkrijksrelaties</organisatie>,</ondertekening>
      <ondertekening>
        <deze>voor deze,</deze> </ondertekening><ondertekening> De <functie>directeur-generaal Management Openbare Sector</functie>,<naam>
          <voornaam>R.IJ.M.</voornaam>
          <achternaam>Kuipers</achternaam>
        </naam>
      </ondertekening>
    </circulaire-sluiting></circulaire></wetgeving>
  	