<?xml version="1.0"?>
<!DOCTYPE wetgeving SYSTEM "http://wetten.overheid.nl/dtd/bwb-plus-meta-1_61w.dtd">
<wetgeving bwb-id="BWBR0007417" dtdversie="2.0" id="305229" soort="circulaire">
  
  
  <intitule>Uitvoering en handhaving van het asbestbeleid door gemeenten</intitule>
  
  <circulaire>
    <circulaire.aanhef><context><context.al type="onbepaald">Circulaire aan:</context.al><context.lijst type="onbepaald"><li><li.nr>&#x2013;</li.nr><al>
          de colleges van burgemeester en wethouders
        </al></li><li><li.nr>&#x2013;</li.nr><al>
           de besturen van de gemeentelijke samenwerkingsverbanden
        </al></li><li><li.nr>&#x2013;</li.nr><al>
           de regionale inspecteurs voor de volkshuisvesting
        </al></li><li><li.nr>&#x2013;</li.nr><al>
           de regionale inspecteurs voor de milieuhygi&#xEB;ne
        </al></li><li><li.nr>&#x2013;</li.nr><al>
           de medisch milieukundigen van de GGD
        </al></li><li><li.nr>&#x2013;</li.nr><al>
           het bestuur van de Vereniging van Nederlandse Gemeenten
        </al></li></context.lijst></context></circulaire.aanhef><circulaire-tekst>
      <tekst status="goed"><al>Op 27 juli en 6 september 1994 heeft mijn ambtsvoorganger u twee
          circulaires gezonden over uitvoering en handhaving van het
          asbestbeleid door gemeenten. Ik doe u hierbij recente informatie over
          het bovengenoemde onderwerp toekomen. Deze informatie betreft de
          doe-het-zelfset voor het verwijderen van asbesthoudende vloerbedekking
          (<intref status="actief" doc="1.0:v:BWBR0007417&amp;circulaire.divisie=1">paragraaf 1</intref> en <intref status="actief" doc="1.0:v:BWBR0007417&amp;bijlage=">bijlage</intref>), een diskette met standaardvoorschriften voor
          het verwijderen van bepaalde asbestbevattende materialen door
          particulieren (<intref status="actief" doc="1.0:v:BWBR0007417&amp;circulaire.divisie=2">paragraaf 2</intref>), een overzicht van asbestverwijderende
          bedrijven met KOMO-procescertificaat (<intref status="actief" doc="1.0:v:BWBR0007417&amp;circulaire.divisie=3">paragraaf 3</intref>) en de
          inwerkingtreding van het <extref status="actief" doc="1.0:v:BWBR0006006" compleet="nee">Asbest-verwijderingsbesluit</extref> (<intref status="actief" doc="1.0:v:BWBR0007417&amp;circulaire.divisie=4">paragraaf 4</intref>).</al><al>Ik verzoek de colleges van burgemeester en wethouders en de besturen
          van de gemeentelijke samenwerkingsverbanden deze circulaire, inclusief
          bijlage, te verstrekken aan de afdelingen of diensten Bouw- en
          Woningtoezicht, Milieuzaken, Juridische Zaken, Voorlichting en GGD
          binnen uw organisatie. Wanneer er binnen uw organisatie een medewerker
          is die fungeert als aanspreekpunt voor asbestzaken, verzoek ik u deze
          eveneens te informeren. </al></tekst>
      <circulaire.divisie><kop><nr>1</nr><titel>Doe-het-zelfset</titel></kop><tekst status="goed"><al>In de bijlagen bij de circulaire d.d. 27 juli 1994 staat dat medio
            1994 een project is gestart dat zou moeten leiden tot:</al><lijst level="single" nr-sluiting="." start="1" type="expliciet"><li><li.nr>&#x2013;</li.nr><al>de samenstelling van de doe-het-zelfset voor het door een
                particulier verwijderen van asbestbevattende vloerbedekking (in
                de volksmond &#x2019;zeil&#x2019;) uit een woning;</al></li><li><li.nr>&#x2013;</li.nr><al>een handleiding voor het gebruik van de doe-het-zelfset.</al></li></lijst><al>In de bovengenoemde circulaire staat tevens dat het project naar
            verwachting eind 1994 zou zijn afgerond en dat gemeenten zouden
            worden ge&#xEF;nformeerd over de resultaten van het project. U ontvangt
            hierbij de toegezegde informatie.</al><al>De bijlage bij de onderhavige circulaire bevat informatie voor
            gemeenten en gemeentelijke samenwerkingsverbanden over de
            doe-het-zelfset. De brochure &#x2019;Wat u vooraf moet weten over het
            verwijderen van asbesthoudende vloerbedekking; het gebruik van de
            doe-het-zelfset door particulieren&#x2019; en de &#x2019;Handleiding voor het
            verwijderen van asbesthoudende vloerbedekking; het gebruik van de
            doe-het-zelfset door particulieren&#x2019; worden thans gedrukt en zullen
            omstreeks begin juni 1995 als VROM-publikatie beschikbaar komen. Ik
            zal u een exemplaar van beide publikaties zo snel mogelijk doen
            toekomen. U kunt meer exemplaren vanaf omstreeks begin juni
            bestellen bij het Distributiecentrum VROM, tel. 079-449449. Beide
            publikaties zijn op aanvraag ook op diskette verkrijgbaar bij de
            Directie Voorlichting en Externe Betrekkingen (DVEB) van het
            Ministerie van VROM, telefoon 070-3393965 (mevr. M. Kleine
            Koerkamp). </al></tekst></circulaire.divisie>
      <circulaire.divisie><kop><nr>2</nr><titel>Diskette met standaardvoorschriften</titel></kop><tekst status="goed"><al>In bijlage 2 bij de circulaire d.d. 27 juli 1994 staat dat
            gemeenten die een eigen publikatie met voorschriften voor het door
            een particulier verwijderen van bepaalde asbestbevattende materialen
            willen uitgeven, binnenkort een diskette zouden kunnen opvragen met
            de tekst (in Wordperfect 5.1) van de &#x2019;Standaardvoorschriften en
            adviezen voor het verwijderen van bepaalde asbestbevattende
            materialen door een particulier; publikatie van de Minister van VROM
            overeenkomstig het <extref status="actief" doc="1.0:v:BWBR0006006" compleet="nee">Asbest-verwijderingsbesluit</extref> en een toelichting
            daarop&#x2019;. Ik kan u meedelen dat u deze diskette vanaf heden kunt
            opvragen bij het Distributiecentrum VROM, telefoon 079-449449
            (distributienummer 14304). Ik wijs u er daarbij op dat het wijzigen
            van de standaardvoorschriften niet is toegestaan en dat het wijzigen
            van de adviezen wordt afgeraden. </al></tekst></circulaire.divisie>
      <circulaire.divisie><kop><nr>3</nr><titel>Overzicht asbestverwijderende bedrijven met KOMO-procescertificaat</titel></kop><tekst status="goed"><al>Een asbestverwijderend bedrijf is deskundig in de zin van het
            <extref status="actief" doc="1.0:v:BWBR0006006" compleet="nee">Asbestverwijderingsbesluit</extref> als het beschikt over een
            KOMO-procescertificaat algemeen asbestverwijderen (BRL 5050). Een
            asbestverwijderend bedrijf is deskundig voor het verwijderen van
            hechtgebonden asbesthoudende materialen uit agrarische bouwwerken
            wanneer het beschikt over een KOMO-procescertificaat voor het
            verwijderen van hechtgebonden asbesthoudende materialen uit
            agrarische bouwwerken (BRL 5051). Een recent overzicht van bedrijven
            die over &#xE9;&#xE9;n van beide certificaten beschikken kunt u gratis
            opvragen bij de Stichting Bouwkwaliteit (SBK), Treubstraat 1, 2288
            EG Rijswijk, telefoon 070-3998467. Een overzicht van deze bedrijven
            per 1 april 1995 staat ook in de publikatie &#x2019;Publiekrechtelijk
            erkende kwaliteitsverklaringen als bedoeld in <extref status="actief" doc="1.0:v:BWBR0005181&amp;artikel=1" compleet="nee">artikel 1, eerste lid,
            onderdeel j van de Woningwet</extref> (Stb. 1991, 439), goedgekeurd door de
            Staatssecretaris van Volkshuisvesting, Ruimtelijke Ordening en
            Milieubeheer, en als bedoeld in <extref status="actief" doc="1.0:v:BWBR0006880&amp;artikel=1" compleet="nee">artikel 1 van de Regeling merkteken
            asbestverwijdering</extref> (Stcrt 1994, 164); uitgave 1 april 1995&#x2019;. U kunt
            deze publikatie bestellen bij SBK (losse exemplaren kosten fl 145,-
            per stuk). Tot 1 maart 1996 zijn asbestverwijderende bedrijven ook
            deskundig in de zin van het <extref status="actief" doc="1.0:v:BWBR0006006" compleet="nee">Asbest-verwijderingsbesluit</extref>, als bij de
            sloopwerkzaamheden een deskundig toezichthouder asbestsloop (DTA)
            aanwezig is. </al></tekst></circulaire.divisie>
      <circulaire.divisie><kop><nr>4</nr><titel>Inwerkingtreding <extref status="actief" doc="1.0:v:BWBR0006006" compleet="nee">Asbest-verwijderingsbesluit</extref></titel></kop><tekst status="goed"><al>Op 17 juni 1993 is het <extref status="actief" doc="1.0:v:BWBR0006006" compleet="nee">Asbest-verwijderingsbesluit</extref> in het
            Staatsblad gepubliceerd (Staatsblad 1993, 290). Het besluit bevat
            voorschriften voor de sloop van asbesthoudende materialen uit
            bouwwerken en objecten. Elke gemeente moest uiterlijk op 17 juni
            1994 haar bouwverordening in overeenstemming hebben gebracht met de
            artikelen in het besluit die betrekking hebben op de sloop van
            asbest uit bouwwerken, in casu de artikelen 2, 3, 4 en 9, met
            uitzondering van de artikelen 2 onder h en 3 onder c, die nog niet
            in werking zijn getreden. De Vereniging van Nederlandse Gemeenten
            heeft modelvoorschriften voor het slopen van asbest uit bouwwerken
            opgenomen in haar (Model-) bouwverordening 1992, 2e serie
            wijzigingen, d.d. 18 maart 1994. De voorschriften voor het slopen
            van asbest uit bouwwerken treden in een gemeente pas in werking
            wanneer deze zijn opgenomen in de betreffende gemeentelijke
            bouwverordening. De voorschriften van het
            <extref status="actief" doc="1.0:v:BWBR0006006" compleet="nee">Asbest-verwijderingsbesluit</extref> voor het slopen van asbest uit
            bouwwerken hebben geen rechtstreekse werking.</al><al>Mij is helaas gebleken dat een deel van de gemeenten de
            bouwverordening nog niet met de bovengenoemde artikelen van het
            <extref status="actief" doc="1.0:v:BWBR0006006" compleet="nee">Asbest-verwijderingsbesluit</extref> in overeenstemming heeft gebracht. Ik
            wijs deze gemeenten erop dat zij in strijd met het
            <extref status="actief" doc="1.0:v:BWBR0006006" compleet="nee">Asbest-verwijderingsbesluit</extref> en de <extref status="actief" doc="1.0:v:BWBR0005181&amp;artikel=8" compleet="nee">artikelen 8</extref> en <extref status="actief" doc="1.0:v:BWBR0005181&amp;artikel=9" compleet="nee">9 van de Woningwet</extref>
            handelen. Daarnaast blijken zich in deze gemeenten ook in de
            praktijk diverse problemen voor te doen. Het is bijvoorbeeld
            voorgekomen dat sloop van een bedrijfsgebouw moest worden
            stilgelegd, omdat tijdens de sloop asbest was aangetroffen en het
            pand verontreinigd bleek met asbestvezels. Op grond van het
            <extref status="actief" doc="" compleet="nee">Asbestbesluit Arbeidsomstandighedenwet</extref> moest het pand worden
            ontruimd en door een deskundig asbestverwijderend bedrijf worden
            gereinigd. De betrokken gemeente had bij de aanvraag om de
            sloopvergunning geen onderzoek naar de aanwezigheid van asbest
            ge&#xEB;ist, en had niet als voorwaarde aan de sloopvergunning verbonden
            dat de sloop van asbest moest plaatsvinden door een deskundig
            asbestverwijderend bedrijf.</al><al>Ik dring er bij de betreffende gemeenten dan ook met nadruk op
            aan, dat zij hun bouwverordening alsnog zo snel mogelijk in
            overeenstemming brengen met het <extref status="actief" doc="1.0:v:BWBR0006006" compleet="nee">Asbest-verwijderingsbesluit</extref>. Ik wijs
            de gemeenten die het <extref status="actief" doc="1.0:v:BWBR0006006" compleet="nee">Asbest-verwijderingsbesluit</extref> niet hebben
            verwerkt in hun bouwverordening er bovendien op dat zij
            aansprakelijk gesteld zouden kunnen worden voor de kosten die het
            gevolg zijn van het niet verwerken van het besluit in de
            bouwverordening, indien de rechter tot het oordeel zou komen dat er
            sprake is van verwijtbaar gedrag. </al></tekst></circulaire.divisie>
      <circulaire.divisie><kop><nr>5</nr><titel>Tenslotte</titel></kop><tekst status="goed"><al>Een overzicht van reeds verschenen en nog te verschijnen
            publikaties over asbest van de overheid, inclusief
            bestelmogelijkheden, vindt u in bijlage 1 van de circulaire d.d. 27
            juli 1994. Publikaties over asbest van het Ministerie van VROM kunt
            u bestellen bij het Distributiecentrum VROM, tel. 079-449449.</al><al>Met vragen over de milieu- en bouwwetgeving voor asbest en andere
            vragen op het gebied van asbest in het milieu kunt u terecht bij het
            Bureau Persoonlijke Voorlichting van het Ministerie van VROM,
            telefoon 070-3395050. Informatie over asbest en
            arbeidsomstandigheden kunt u krijgen bij het Ministerie van Sociale
            Zaken en Werkgelegenheid, afdeling Informatie, telefoon 070-3334455.</al></tekst></circulaire.divisie>
    </circulaire-tekst>
    <circulaire-sluiting><gegeven><dagtekening><plaats>&#x2019;s-Gravenhage</plaats><datum isodatum="1995-05-31">31 mei 1995</datum></dagtekening></gegeven><ondertekenaar><ondertekening>De <functie>Minister</functie> van
        <organisatie>Volkshuisvesting, Ruimtelijke
        Ordening en Milieubeheer, </organisatie><naam><voornaam>Margaretha de</voornaam><achternaam>Boer</achternaam></naam></ondertekening></ondertekenaar></circulaire-sluiting>
    <bijlage status="goed"><kop><label>Bijlage</label><titel>: Informatie voor gemeenten en gemeentelijke
          samenwerkingsverbanden over de doe-het-zelfset</titel></kop><divisie opmaak="default"><kop><nr>1</nr><titel>Inleiding</titel></kop><al>Deze bijlage bevat informatie voor gemeenten en gemeentelijke
          samenwerkingsverbanden over de doe-het-zelfset voor het verwijderen
          door een particulier van asbestbevattende vloerbedekking (in de
          volksmond &#x2019;zeil&#x2019;) vanaf steenachtige of houten ondergrond.</al><al>In deze bijlage wordt achtereenvolgens ingegaan op:</al><lijst level="single" nr-sluiting="." start="1" type="expliciet"><li><li.nr>&#x2013;</li.nr><al>achtergronden van de doe-het-zelfset;</al></li><li><li.nr>&#x2013;</li.nr><al>resultaten van het project &#x2019;doe-het-zelfset&#x2019;;</al></li><li><li.nr>&#x2013;</li.nr><al>distributie van de doe-het-zelfset;</al></li><li><li.nr>&#x2013;</li.nr><al>voorlichting over de doe-het-zelfset;</al></li><li><li.nr>&#x2013;</li.nr><al>meer informatie over de doe&#x2013;het&#x2013;zelfset.</al></li></lijst></divisie><divisie opmaak="default"><kop><nr>2</nr><titel>Achtergronden van de doe&#x2013;het&#x2013;zelfset</titel></kop><al>Uit onderzoek van TNO, dat in opdracht van het Ministerie van VROM
          is uitgevoerd, blijkt dat bij de verwijdering door een particulier van
          gelijmde asbesthoudende vinylvloerbedekking vanaf steenachtige of
          houten ondergrond (behalve vanaf vloerplaten die zijn gespijkerd op de
          ondervloer) in de regel een meer dan verwaarloosbaar risico optreedt.
          Om deze reden is de doe&#x2013;het&#x2013;zelfset ontwikkeld, met behulp waarvan een
          particulier het risico bij verwijdering van de vloerbedekking kan beperken.</al><al>Uit het onderzoek van TNO is verder gebleken dat de verwijdering van
          bepaalde soorten asbesthoudende vloerbedekking door een particulier
          een vrijwel verwaarloosbaar risico met zich brengt, wanneer hij zich
          houdt aan bepaalde voorschriften en adviezen. Het betreft de
          verwijdering van de volgende soorten vloerbedekking:</al><lijst level="single" nr-sluiting="." start="1" type="expliciet"><li><li.nr>&#x2013;</li.nr><al>gelijmde asbesthoudende vinylvloertegels;</al></li><li><li.nr>&#x2013;</li.nr><al>asbesthoudende vinylvloerbedekking die is gelijmd op een andere,
              asbestvrije vloerbedekking;</al></li><li><li.nr>&#x2013;</li.nr><al>asbesthoudende vinylvloerbedekking die op vloerplaten is
              gelijmd, die zijn gespijkerd op de ondervloer.</al></li></lijst><al>Bij het volgens de voorschriften verwijderen van de bovengenoemde
          materialen door een particulier is gebruik van de doe-het-zelfset niet
          nodig. Ook bij de verwijdering van losliggende asbesthoudende
          vloerbedekking is het risico vrijwel verwaarloosbaar en is het gebruik
          van de doe-het-zelfset derhalve niet nodig.</al><al>Om misverstanden te voorkomen: Het gebruik van de doe-het-zelfset
          bij de verwijdering van asbesthoudende vinylvloerbedekking vanaf
          steenachtige of houten ondergrond wordt dringend aangeraden maar is in
          beginsel niet verplicht. Wel kan een gemeente het gebruik van de
          doe-het-zelfset als extra voorschrift aan een mededeling onder
          voorschriften voor het verwijderen van asbesthoudende
          vinylvloerbedekking verbinden. Het wordt gemeenten echter afgeraden
          dit te doen. Het risico bij verwijdering voor derden en voor het
          milieu wordt voldoende beperkt door naleving van de
          &#x2019;Standaardvoorschriften voor het zelf verwijderen van bepaalde
          asbestbevattende materialen door particulieren&#x2019; van de Minister van
          VROM. De doe-het-zelfset biedt particulieren die asbesthoudende
          vloerbedekking verwijderen extra bescherming tegen blootstelling aan
          asbestvezels. Of een particulier die bescherming wenst, is in beginsel
          zijn of haar eigen verantwoordelijkheid.</al><al>De doe-het-zelfset is niet bedoeld voor verwijdering van andere
          asbesthoudende materialen dan vloerbedekking of voor verwijdering van
          asbesthoudend materiaal uit andere gebouwen dan woningen. De
          doe-het-zelfset mag niet worden gebruikt voor beroepsmatige
          verwijdering van asbest(houdend materiaal). </al></divisie><divisie opmaak="default"><kop><nr>3</nr><titel>Resultaten van het project &#x2019;doe-het-zelfset&#x2019;</titel></kop><divisie><kop><nr>3.1</nr><titel>Uitvoering en begeleiding</titel></kop><al>Het project &#x2019;doe-het-zelfset&#x2019; is in opdracht van het Ministerie van
          VROM uitgevoerd door een onafhankelijk ingenieursbureau. In de
          begeleidingscommissie hadden zitting: de leveranciers van de
          doe-het-zelfset, de Consumentenbond, Forbo Krommenie, de GG en GD
          Amsterdam, het Ministerie van VROM, TNO, de Vereniging van
          Asbestverwijderende Bedrijven (VAVB) en de Vereniging Verwijdering
          Toxische en gevaarlijke Bouwmaterialen (VVTB). De VNG was agendalid.</al></divisie><divisie><kop><nr>3.2</nr><titel>Resultaten project</titel></kop><al>Het project heeft geresulteerd in:</al><lijst level="single" nr-sluiting="." start="1" type="expliciet"><li><li.nr>&#x2013;</li.nr><al>overeenstemming over de samenstelling van de doe-het-zelfset
              (zie het overzicht verderop in deze bijlage en in de beide
              hieronder genoemde brochures);</al></li><li><li.nr>&#x2013;</li.nr><al>de brochure &#x2019;Wat u vooraf moet weten over het verwijderen van
              asbesthoudende vloerbedekking; het gebruik van de doe-het-zelfset
              door particulieren&#x2019;;</al></li><li><li.nr>&#x2013;</li.nr><al>de &#x2019;Handleiding voor het verwijderen van asbesthoudende
              vloerbedekking; het gebruik van de doe-het-zelfset door particulieren&#x2019;.</al></li></lijst><al>Beide bovengenoemde brochures zullen omstreeks begin juni 1995
          worden uitgegeven als publikatie van het Ministerie van VROM.</al></divisie><divisie><kop><nr>3.3</nr><titel>Samenstelling</titel></kop><al>Particulieren kunnen asbestbevattende vloerbedekking het beste met
          twee personen verwijderen. De doe-het-zelfset bestaat daarom uit een
          basisset en een hulpset. In de basisset zitten:</al><lijst level="single" nr-sluiting="." start="1" type="expliciet"><li><li.nr>&#x2013;</li.nr><al>persoonlijke beschermingsmiddelen voor &#xE9;&#xE9;n persoon;</al></li><li><li.nr>&#x2013;</li.nr><al>materialen en gereedschappen die een doe-het-zelver doorgaans
              niet in huis heeft;</al></li><li><li.nr>&#x2013;</li.nr><al>schriftelijke informatie over de doe-het-zelfset.</al></li></lijst><al>De hulpset bevat alleen persoonlijke beschermingsmiddelen voor de
          tweede persoon die helpt bij de verwijdering. Tenslotte zijn voor de
          verwijdering diverse eigen gereedschappen en materialen nodig, die de
          meeste doe-het-zelvers reeds bezitten.</al><al>Een overzicht van gereedschappen en materialen die in de
          doe-het-zelfset moeten zitten en van de benodigde eigen gereedschappen
          en materialen staat hieronder.</al><al>Basisset:</al><al>&#x2013; Middelen voor persoonlijke bescherming:</al><lijst level="single" nr-sluiting="." start="1" type="expliciet"><li><li.nr>&#x2022;</li.nr><al>1 halfgelaatsmasker met P3-filter</al></li><li><li.nr>&#x2022;</li.nr><al>1 stofdichte wegwerp-overall met capuchon</al></li><li><li.nr>&#x2022;</li.nr><al>1 paar wegwerp-overschoenen</al></li><li><li.nr>&#x2022;</li.nr><al>1 paar werkhandschoenen</al></li></lijst><al>&#x2013; Middelen voor de bescherming van de omgeving:</al><lijst level="single" nr-sluiting="." start="1" type="expliciet"><li><li.nr>&#x2022;</li.nr><al>PE-folie met een dikte van ten minste 0,1 mm (PE-folie is een
              speciaal soort doorzichtig plastic; de benodigde hoeveelheid
              PE-folie wordt apart bij de doe-het-zelfset geleverd.)</al></li><li><li.nr>&#x2022;</li.nr><al>1 rol tweezijdig plakband van 25 meter</al></li><li><li.nr>&#x2022;</li.nr><al>1 rol enkelzijdig plakband van 25 meter</al></li></lijst><al>&#x2013; Overige hulpmiddelen:</al><lijst level="single" nr-sluiting="." start="1" type="expliciet"><li><li.nr>&#x2022;</li.nr><al>1 blik kant-en-klaar fixeermiddel van 5 liter</al></li><li><li.nr>&#x2022;</li.nr><al>10 stevige afvalzakken met speciale asbest-opdruk en een dikte
              van ten minste 0,1 mm</al></li></lijst><al>&#x2013; Schriftelijke informatie:</al><lijst level="single" nr-sluiting="." start="1" type="expliciet"><li><li.nr>&#x2022;</li.nr><al>brochure &#x2019;Wat u vooraf moet weten over het verwijderen van
              asbesthoudende vloerbedekking; het gebruik van de doe-het-zelfset
              door particulieren&#x2019;</al></li><li><li.nr>&#x2022;</li.nr><al>brochure &#x2019;Handleiding voor het verwijderen van asbesthoudende
              vloerbedekking; het gebruik van de doe-het-zelfset door particulieren&#x2019;</al></li><li><li.nr>&#x2022;</li.nr><al>gebruiksaanwijzing voor het halfgelaatsmasker</al></li></lijst><al>Hulpset:</al><al>Zie de middelen voor persoonlijke bescherming in de basisset</al><al>Eigen gereedschappen en materialen:</al><lijst level="single" nr-sluiting="." start="1" type="expliciet"><li><li.nr>&#x2013;</li.nr><al>1 plamuurmes, Hollands model, van maximaal 8 cm breed</al></li><li><li.nr>&#x2013;</li.nr><al>1 hobby-mes met set rechte reservemesjes</al></li><li><li.nr>&#x2013;</li.nr><al>1 schroevedraaier voor het verwisselen van de mesjes van het hobbymes</al></li><li><li.nr>&#x2013;</li.nr><al>1 stevige schaar om de PE-folie op maat te knippen</al></li><li><li.nr>&#x2013;</li.nr><al>1 nevelspuit of goede plantespuit</al></li><li><li.nr>&#x2013;</li.nr><al>1 trechter voor het bijvullen van de nevelspuit</al></li><li><li.nr>&#x2013;</li.nr><al>1 zak met 5 kg egaliseerpoeder op cementbasis (alleen voor een
              stenen vloer)</al></li><li><li.nr>&#x2013;</li.nr><al>1 plakspaan voor het egaliseren van de vloer</al></li><li><li.nr>&#x2013;</li.nr><al>5 wegwerp-dweilen</al></li><li><li.nr>&#x2013;</li.nr><al>5 emmers &#xE1; 10 liter (1 emmer voor het fixeermiddel; 4 emmers
              voor het schoonmaken na het verwijderen)</al></li><li><li.nr>&#x2013;</li.nr><al>1 spons</al></li><li><li.nr>&#x2013;</li.nr><al>1 paar laarzen of werkschoenen</al></li><li><li.nr>&#x2013;</li.nr><al>1 EHBO-doos</al></li></lijst><al>Er zijn reeds enkele gemeenten die een doe-het-zelfset verstrekken
          aan particulieren die zelf asbestbevattende vloerbedekking willen
          verwijderen. In de bij het Ministerie van VROM bekende gevallen gaat
          het daarbij om doe-het-zelfsets die minder materialen bevatten dan
          hierboven zijn genoemd. De deskundigen in de begeleidingscommissie van
          het project &#x2019;doe-het-zelfset&#x2019; zijn van oordeel dat dergelijke
          doe-het-zelfsets particulieren en het milieu niet of nauwelijks tegen
          blootstelling aan asbestvezels beschermen.</al><al>Een mogelijkheid om de samenstelling van de doe-het-zelfset te
          waarborgen zou een certificeringsregeling zijn. Een dergelijke
          regeling is echter thans niet aan de orde, omdat de partijen die
          betrokken zijn bij het project &#x2019;doe-het-zelfset&#x2019; niet bereid zijn een
          dergelijke regeling te financieren.</al><al>De samenstelling van de doe-het-zelfset moet derhalve op een andere
          wijze gewaarborgd worden. Dit kan gebeuren door de distributie, op
          vrijwillige basis, te laten plaatsvinden door of namens gemeenten
          en/of woningcorporaties. Zie verder hoofdstuk 4 van deze bijlage.</al></divisie><divisie><kop><nr>3.4</nr><titel>Keuze masker</titel></kop><al>Een belangrijk discussiepunt in de begeleidingscommissie was de
          keuze van het masker. Er moest gekozen worden tussen:</al><lijst level="single" nr-sluiting="." start="1" type="expliciet"><li><li.nr>&#x2013;</li.nr><al>Een volgelaatsmasker met P3-filter, dat bij juist gebruik de
              blootstelling aan asbestvezels tot vrijwel nul terugbrengt.</al></li><li><li.nr>&#x2013;</li.nr><al>Een halfgelaatsmasker met P3-filter, dat bij juist gebruik de
              blootstelling aan asbestvezels terugbrengt tot minder dan 20
              procent van de oorspronkelijke blootstelling.</al></li><li><li.nr>&#x2013;</li.nr><al>Een &#x2019;snoetje&#x2019; met P3-filter, dat bij juist gebruik de
              blootstelling aan asbestvezels eveneens terugbrengt tot minder dan
              20 procent van de oorspronkelijke blootstelling.</al></li></lijst><al>Het volgelaatsmasker biedt de beste bescherming tegen asbestvezels,
          maar heeft enkele belangrijke nadelen:</al><lijst level="single" nr-sluiting="." start="1" type="expliciet"><li><li.nr>&#x2013;</li.nr><al>De procedures voor het op- en afzetten van het masker zijn
              dermate ingewikkeld dat deze een drempel vormen voor een juist
              gebruik door particulieren.</al></li><li><li.nr>&#x2013;</li.nr><al>Een volgelaatsmasker beperkt het zicht.</al></li><li><li.nr>&#x2013;</li.nr><al>Brildragende particulieren kunnen alleen een volgelaatsmasker
              opzetten als ze hun bril afdoen.</al></li><li><li.nr>&#x2013;</li.nr><al>Een volgelaatsmasker kost zo veel geld dat het verhuurd in
              plaats van verkocht zou moeten worden. Uitgifte en inname van een
              dergelijk masker vereisen echter veel specialistische kennis, die
              bij de meeste distributiepunten van de doe-het-zelfset niet
              aanwezig is.</al></li></lijst><al>Het halfgelaatsmaker en het snoetje hebben de bovengenoemde nadelen
          niet. Het volgelaatsmaker viel daarom af. Snoetjes hebben de volgende nadelen:</al><lijst level="single" nr-sluiting="." start="1" type="expliciet"><li><li.nr>&#x2013;</li.nr><al>Snoetjes worden door particulieren snel verkeerd opgezet,
              waardoor de bescherming minimaal is.</al></li><li><li.nr>&#x2013;</li.nr><al>Snoetjes kunnen na een pauze niet opnieuw opgezet worden, omdat
              ze dan besmet zijn met asbestvezels.</al></li></lijst><al>Halfgelaatsmaskers hebben deze nadelen niet. Een halfgelaatsmasker
          kost ongeveer twee tot drie keer zo veel als een snoetje. Bij gebruik
          van een snoetje zijn echter meer exemplaren nodig. De keuze viel
          derhalve op het halfgelaatsmasker. </al></divisie></divisie><divisie opmaak="default"><kop><nr>4</nr><titel>Distributie van de doe-het-zelfset</titel></kop><divisie><kop><nr>4.1</nr><titel>Algemeen</titel></kop><al>Er zijn thans twee leveranciers van gereedschappen en materialen
          voor het verwijderen van asbest, die de doe-het-zelfset op de
          Nederlandse markt willen gaan brengen. Deze leveranciers zullen de
          doe-het-zelfset niet rechtstreeks aan particulieren gaan verkopen. Het
          is niet uitgesloten dat in de toekomst meer leveranciers de
          doe-het-zelfset zullen gaan leveren.</al><al>Zoals is aangegeven in paragraaf 3.3, kan de samenstelling van de
          doe-het-zelfset het beste gewaarborgd worden door de distributie te
          laten plaatsvinden door of namens de gemeenten en/of
          woningcorporaties. Gemeenten en/of woningcorporaties kunnen aan de
          hand van de in paragraaf 3.3 genoemde informatie nagaan of de te
          verkopen doe-het-zelfsets voldoen aan de gestelde samenstellingseisen.</al><al>Gemeenten kunnen bij de distributie kiezen tussen:</al><lijst level="single" nr-sluiting="." start="1" type="expliciet"><li><li.nr>&#x2013;</li.nr><al>het zelf verstrekken van doe-het-zelfsets, al dan niet tegen kostprijs;</al></li><li><li.nr>&#x2013;</li.nr><al>het maken van afspraken met doe-het-zelfzaken in de gemeente
              over de verkoop van de doe-het-zelfsets door die zaken;</al></li><li><li.nr>&#x2013;</li.nr><al>het maken van afspraken met deskundige asbestverwijderende
              bedrijven in de gemeente over de verkoop van de doe-het-zelfsets
              door die bedrijven.</al></li></lijst><al>Woningcorporaties kunnen doe-het-zelfsets, al dan niet tegen
          kostprijs, verstrekken aan vertrekkende huurders.</al><al>Het spreekt vanzelf dat elke gemeente en elke woningcorporatie zelf
          kan bepalen of zij haar medewerking verleent aan de distributie van de doe-het-zelfset.</al></divisie><divisie><kop><nr>4.2</nr><titel>Mededingingsaspecten</titel></kop><al>Uit overleg met het Ministerie van Economische Zaken is gebleken dat
          distributie van de doe-het-zelfsets niet in strijd zal komen met de
          <extref status="actief" doc="" compleet="nee">Wet economische mededinging</extref> indien rekening wordt gehouden met de
          volgende zaken:</al><lijst level="single" nr-sluiting="." start="1" type="expliciet"><li><li.nr>&#x2013;</li.nr><al>In principe moeten alle leveranciers van &#x2019;asbest-gereedschappen
              en -hulpmiddelen&#x2019; in staat worden gesteld de doe-het-zelfset op de
              markt te brengen, indien zij hun wil daartoe aan een gemeente of
              woningcorporatie laten blijken.</al></li><li><li.nr>&#x2013;</li.nr><al>Het maken van prijsafspraken tussen gemeenten,
              woningcorporaties, doe-het-zelfwinkels en/of asbestverwijderende
              bedrijven is verboden op grond van het <extref status="actief" doc="" compleet="nee">Besluit horizontale
              prijsbinding</extref> (Staatsblad 1993, 80). Dit betekent dat het
              vaststellen van de prijs van de doe-het-zelfset een zelfstandige
              beslissing moet zijn van degene die de set verkoopt.</al></li><li><li.nr>&#x2013;</li.nr><al>Het maken van afspraken tussen gemeenten, woningcorporaties,
              doe-het-zelfwinkels en/of asbestverwijderende bedrijven over
              verdeling van de markt is verboden op grond van het <extref status="actief" doc="" compleet="nee">Besluit
              marktverdelingsregelingen</extref> (Staatsblad 1994, 56). Verdeling van de
              te bedienen wijken tussen verschillende winkels of bedrijven is
              derhalve niet toegestaan.</al></li></lijst><al>Voorts verdient het uit oogpunt van mededingingsbeleid de voorkeur
          om, indien gemeenten en/of woningcorporaties de distributie van de
          doe-het-zelfsets aan doe-het-zelfwinkels en/of asbestverwijderende
          bedrijven uitbesteden, deze distributie niet exclusief aan &#xE9;&#xE9;n
          doe-het-zelfwinkel of aan &#xE9;&#xE9;n asbestverwijderend bedrijf te gunnen,
          maar zo mogelijk aan meerdere marktpartijen. Hierdoor wordt een
          gemakkelijke beschikbaarheid van de doe-het-zelfset bevorderd.</al></divisie><divisie><kop><nr>4.3</nr><titel>Overige aandachtspunten bij de distributie</titel></kop><al>Bij de distributie van de doe-het-zelfset zijn verder de volgende
          punten van belang:</al><lijst level="single" nr-sluiting="." start="1" type="expliciet"><li><li.nr>&#x2013;</li.nr><al>De inkoopprijs van &#xE9;&#xE9;n doe-het-zelfset bedraagt naar verwachting
              fl. 200,- tot fl. 300,-, inclusief BTW. Het kan derhalve een punt
              van overweging zijn de doe-het-zelfset beneden kostprijs of zelfs
              gratis aan particulieren te verstrekken.</al></li><li><li.nr>&#x2013;</li.nr><al>Bij het inkopen van doe-het-zelfsets bij leveranciers kan
              doorgaans korting worden bedongen wanneer er grotere aantallen
              tegelijk worden ingekocht. Het gezamenlijk inkopen van
              doe-het-zelfsets door meerdere gemeenten, woningcorporaties,
              doe-het-zelfwinkels of asbestverwijderende bedrijven kan derhalve
              een punt van overweging zijn.</al></li><li><li.nr>&#x2013;</li.nr><al>In de doe-het-zelfset (basisset en hulpset) bevinden zich de
              aangegeven hoeveelheden van de in paragraaf 3.3 genoemde
              materialen, met uitzondering van PE-folie. De benodigde
              hoeveelheid PE-folie moet apart worden verstrekt. Voorts is het
              noodzakelijk dat alle gereedschappen en materialen die zich in de
              doe-het-zelfset bevinden, ook apart kunnen worden bijgekocht. Het
              kan namelijk gebeuren dat een doe-het-zelver bijvoorbeeld extra
              afvalzakken of een extra overall nodig heeft.</al></li><li><li.nr>&#x2013;</li.nr><al>Ook bij de distributie van de doe-het-zelfset is het mogelijk
              dat gemeenten en/of woningcorporaties met elkaar samenwerken. Met
              name voor kleinere gemeenten en woningcorporaties kan een
              dergelijke samenwerking een aantrekkelijke optie zijn.</al></li><li><li.nr>&#x2013;</li.nr><al>Om misbruik van de doe-het-zelfset door beunhazen te voorkomen,
              verdient het aanbeveling particulieren aan wie de doe-het-zelfset
              wordt verstrekt, te vragen naar de mededeling onder voorschriften
              van de gemeente, waarin de gemeente de particulier toestemming
              heeft gegeven zelf asbestbevattende vloerbedekking uit zijn of
              haar woning te verwijderen. De doe-het-zelfset is niet bedoeld
              voor gebruik door bedrijven, omdat bedrijven moeten voldoen aan
              strengere voorschriften op grond van het<extref status="actief" doc="" compleet="nee"> Asbestbesluit Arbeidsomstandighedenwet</extref>.</al></li><li><li.nr>&#x2013;</li.nr><al>Het heeft sterk de voorkeur dat verkooppunten van de
              doe-het-zelfset in elk geval op zaterdagochtend geopend zijn.
              Immers, veel doe-het-zelvers zullen de vloerbedekking in het
              weekend verwijderen.</al></li><li><li.nr>&#x2013;</li.nr><al>Het verdient aanbeveling dat verkopers van de doe-het-zelfset
              beschikken over voldoende kennis om eventuele vragen van
              particulieren te kunnen beantwoorden. Die kennis zou kunnen worden
              verkregen door kennisname van:</al><lijst level="single" nr-sluiting="." start="1" type="expliciet"><li><li.nr>&#x2022;</li.nr><al>deze circulaire;</al></li><li><li.nr>&#x2022;</li.nr><al>de brochure &#x2019;Asbest in woningen; informatie voor bewoners
                  over risico&#x2019;s, toepassingen en verwijderen&#x2019;;</al></li><li><li.nr>&#x2022;</li.nr><al>de publikatie &#x2019;Standaardvoorschriften en aanbevelingen voor
                  het verwijderen van bepaalde asbestbevattende materialen door
                  particulieren; publikatie van de Minister van VROM
                  overeenkomstig het Asbest-verwijderingsbesluit en een
                  toelichting daarop&#x2019;;</al></li><li><li.nr>&#x2022;</li.nr><al>de brochure &#x2019;Wat u vooraf moet weten over het verwijderen
                  van asbesthoudende vloerbedekking; het gebruik van de
                  doe-het-zelfset door particulieren&#x2019;;</al></li><li><li.nr>&#x2022;</li.nr><al>de brochure &#x2019;Handleiding voor het verwijderen van
                  asbesthoudende vloerbedekking; het gebruik van de
                  doe-het-zelfset door particulieren&#x2019;.</al></li></lijst></li></lijst><al>Voorts heeft het de voorkeur dat verkopers over een DTA-diploma
          beschikken. Noodzakelijk is dit echter niet. </al></divisie></divisie><divisie opmaak="default"><kop><nr>5</nr><titel>Voorlichting over de doe-het-zelfset</titel></kop><al>Voorlichting over de doe-het-zelfset aan gemeenten en gemeentelijke
          samenwerkingsverbanden vindt plaats door middel van deze circulaire.
          De woningcorporaties zullen over de doe-het-zelfset worden
          ge&#xEF;nformeerd door de Nationale Woningraad (NWR) en het Nederlands
          Christelijk Instituut voor de Volkshuisvesting (NCIV).</al><al>Gemeenten die de doe-het-zelfset zelf gaan verstrekken of een andere
          rol willen vervullen bij de distributie van de doe-het-zelfset, wordt
          aangeraden op de volgende manieren voorlichting over de
          doe-het-zelfset te geven:</al><lijst level="single" nr-sluiting="." start="1" type="expliciet"><li><li.nr>&#x2013;</li.nr><al>aankondiging van de beschikbaarheid van de doe-het-zelfset in de
              gemeentelijke mededelingen;</al></li><li><li.nr>&#x2013;</li.nr><al>bij een mededeling onder voorschriften aan een particulier die
              asbestbevattende vloerbedekking wil gaan verwijderen, meezenden
              van de brochure &#x2019;Wat u vooraf moet weten over het verwijderen van
              asbesthoudende vloerbedekking; het gebruik van de doe-het-zelfset
              door particulieren&#x2019;;</al></li><li><li.nr>&#x2013;</li.nr><al>op aanvraag verstrekken van de bovengenoemde brochure;</al></li><li><li.nr>&#x2013;</li.nr><al>informeren van woningcorporaties over de doe-het-zelfset.</al></li></lijst><al>Woningcorporaties die de doe-het-zelfset zelf gaan verstrekken of
          een andere rol willen vervullen bij de distributie van de
          doe-het-zelfset, wordt aangeraden op de volgende manieren voorlichting
          over de doe-het-zelfset te verstrekken:</al><lijst level="single" nr-sluiting="." start="1" type="expliciet"><li><li.nr>&#x2013;</li.nr><al>aankondiging van de beschikbaarheid van de doe-het-zelfset,
              bijvoorbeeld per brief of in een periodiek orgaan van de woningcorporatie;</al></li><li><li.nr>&#x2013;</li.nr><al>per brief informeren van vertrekkende huurders, als
              asbestbevattende vloerbedekking in de woning aanwezig is en de
              huurder, op last van de woningcorporatie, moet zorgdragen voor
              verwijdering van die vloerbedekking;</al></li><li><li.nr>&#x2013;</li.nr><al>het op aanvraag verstrekken van de brochure &#x2019;Wat u vooraf moet
              weten over het verwijderen van asbesthoudende vloerbedekking; het
              gebruik van de doe-het-zelfset door particulieren&#x2019;.</al></li></lijst><al>Ook op andere wijze zal voorlichting worden gegeven over de
          beschikbaarheid van de doe-het-zelfset. Er zal onder meer een
          aankondiging in het blad &#x2019;Milieu in uitvoering&#x2019; en in de
          Consumentengids worden geplaatst. Ook in enkele relevante andere
          bladen zullen artikelen over de doe-het-zelfset verschijnen.</al><al>Tenslotte is een punt van aandacht dat in elke doe-het-zelfset zowel
          de brochure &#x2019;Wat u vooraf moet weten over het verwijderen van
          asbesthoudende vloerbedekking; het gebruik van de doe-het-zelfset door
          particulieren&#x2019; als de brochure &#x2019;Handleiding voor het verwijderen van
          asbesthoudende vloerbedekking; het gebruik van de doe-het-zelfset door
          particulieren&#x2019; moet zitten. </al></divisie><divisie opmaak="default"><kop><nr>6</nr><titel>Meer informatie</titel></kop><al>Voor adressen van leveranciers van de doe-het-zelfset kunt u contact
          opnemen met het Bureau Persoonlijke Voorlichting van het Ministerie
          van VROM, telefoon 070-3395050. Hier kunt u ook terecht met andere
          vragen over de doe-het-zelfset.</al><al>Publikaties en brochures over de doe-het-zelfset kunt u naar
          verwachting vanaf begin juni 1995 bestellen bij het Distributiecentrum
          VROM, telefoon 079-449449. Hier kunt u ook andere publikaties over
          asbest van het Ministerie van VROM bestellen.</al><al>De publikaties over de doe-het-zelfset zijn op aanvraag ook op
          diskette verkrijgbaar bij de Directie Voorlichting en Externe
          Betrekkingen (DVEB) van het Ministerie van VROM, telefoon 070-3393965
          (mevr. M. Kleine Koerkamp).</al></divisie><bijlage-sluiting><ondertekening>
          Hoogachtend,
         </ondertekening><ondertekening>de <functie>Minister</functie> van
          <organisatie>Volkshuisvesting, Ruimtelijke
          Ordening en Milieubeheer, </organisatie><naam><voornaam>J.G.M.</voornaam><achternaam>Alders</achternaam></naam></ondertekening></bijlage-sluiting></bijlage>
    <bijlage status="goed"><kop><titel>Circulaire aan de colleges van Burgemeester en
            Wethouders en de Gemeentelijke Samenwerkingsverbanden</titel></kop><al><nadruk type="cur">6 september 1994/ kenmerk DGM/SVS/16894015</nadruk></al><al><nadruk type="cur">Directie Stoffen, Veiligheid, Straling</nadruk></al><al><nadruk type="cur">Aard van deze circulaire: het verstrekken van informatie</nadruk></al><al><nadruk type="cur">Doelstelling: bevordering goede uitvoering en
            handhaving asbestbeleid</nadruk></al><al><nadruk type="cur">Juridische grondslag: Asbest-verwijderingsbesluit</nadruk></al><al><nadruk type="cur">Relatie met andere circulaires: circulaire d.d. 27
            juli 1994 met kenmerk DGM/SVS 05794005</nadruk></al><divisie opmaak="default"><kop><titel>Inleiding</titel></kop><al><nadruk type="vet"/></al><al>Op 27 juli j.l. heeft de minister van Volkshuisvesting,
            Ruimtelijke Ordening en Milieubeheer (VROM) de &#x201C;<extref status="slapend" doc="" compleet="nee">circulaire
            uitvoering en handhaving van het asbestbeleid door gemeenten</extref>&#x201D;
            (kenmerk DGM/SVS/05794005), inclusief vier publikaties over asbest,
            aan de Colleges van Burgemeester en Wethouders en aan de
            Gemeentelijke Samenwerkingsverbanden gezonden. De publikaties zijn,
            samen met een afschrift van de circulaire, tevens gezonden aan de
            Vereniging van Nederlandse Gemeenten en de Nederlandse Vereniging
            van Reinigingsdirecteuren. Het betrof de volgende publikaties:</al><lijst level="single" nr-sluiting="." start="1" type="expliciet"><li><li.nr>-</li.nr><al>De brochure &#x201C;Asbest in woningen; informatie voor bewoners over
                risico&#x2019;s, toepassingen en verwijderen&#x201D;.</al></li><li><li.nr>-</li.nr><al>Standaard-voorschriften en adviezen voor het verwijderen van
                bepaalde asbestbevattende materialen door particulieren;
                publikatie van de minister van VROM overeenkomstig het
                <extref status="actief" doc="1.0:v:BWBR0006006" compleet="nee">Asbest-verwijderingsbesluit</extref> en een toelichting daarop.</al></li><li><li.nr>-</li.nr><al>De landelijke richtlijn verwijdering, inzameling, afvoer en
                stort van asbestbevattend afval van huishoudens. Deze richtlijn
                bevat randvoorwaarden en adviezen voor het opzetten van een
                inzamelstructuur voor asbestbevattend afval van huishoudens.</al></li><li><li.nr>-</li.nr><al>Informatiebundel &#x201C;Asbest in het milieu&#x201D;. Deze informatiebundel
                bevat achtergrondinformatie over asbest en handreikingen van de
                Inspectie voor de Milieuhygi&#xEB;ne voor de aanpak van de meest
                voorkomende incidenten met asbest.</al></li></lijst><al>In aansluiting op de bovengenoemde circulaire zend ik u hierbij
            drie andere publikaties over asbest van het ministerie van VROM, die
            op 27 juli j.l. nog niet gereed waren. Het betreft:</al><lijst level="single" nr-sluiting="." start="1" type="expliciet"><li><li.nr>-</li.nr><al>Werktekening ten behoeve van het drukken van &#x2019;asbeststickers&#x2019;
                (van belang voor diensten/afdelingen reiniging en afvalstoffen).</al></li><li><li.nr>-</li.nr><al>Een standaard-voorlichtingsartikel over asbest ten behoeve van
                voorlichting door gemeenten aan hun inwoners (van belang voor de
                diensten/ afdelingen voorlichting en GGD).</al></li><li><li.nr>-</li.nr><al>De brochure &#x201C;Asbest-verwijderingsbesluit; besluit op
                hoofdlijnen voor bedrijven en instellingen&#x201D; (van belang voor de
                diensten/afdelingen voorlichting en GGD).</al></li></lijst><al>Ik verzoek u de bijgevoegde publikaties, samen met deze
            circulaire, te verstrekken aan de genoemde afdelingen of diensten
            binnen uw organisatie. Wanneer er binnen uw organisatie een
            medewerker is die fungeert als aanspreekpunt voor asbestzaken,
            verzoek ik u deze eveneens te informeren.</al><al>Een overzicht van reeds verschenen en nog te verschijnen
            publikaties over asbest van de overheid, inclusief
            bestelmogelijkheden, vindt u in bijlage 1 van de <extref status="slapend" doc="" compleet="nee">circulaire d.d. 27
            juli j.l.</extref> Asbestpublikaties van het ministerie van VROM kunt u
            bestellen bij het Distributiecentrum VROM, tel. 079-449449.</al><al>Met vragen over de milieu- en bouwwetgeving voor asbest en andere
            vragen op het gebied van asbest in het milieu kunt u terecht bij het
            Bureau Persoonlijke Voorlichting van het ministerie van VROM,
            telefoon 070-3395050. Informatie over asbest en
            arbeidsomstandigheden kunt u krijgen bij het ministerie van Sociale
            Zaken en Werkgelegenheid, afdeling Informatie, telefoon 070-3334455.</al><al><nadruk type="cur">Hoogachtend,</nadruk></al><al><nadruk type="cur">de Minister van Volkshuisvesting,</nadruk></al><al><nadruk type="cur">Ruimtelijke Ordening en Milieubeheer,</nadruk></al><al><nadruk type="cur">J.G.M. Alders</nadruk></al><al><nadruk type="vet"/></al></divisie></bijlage><bijlage status="goed"><kop><titel>Circulaire aan de Colleges van Burgemeester en
              Wethouders en de Gemeentelijke Samenwerkingsverbanden</titel></kop><al><nadruk type="cur">27 juli 1994/ kenmerk DGM/SVS/05794005</nadruk></al><al><nadruk type="cur">Directie Stoffen, Veiligheid, Straling</nadruk></al><al><nadruk type="cur">Aard van deze circulaire: het verstrekken van informatie</nadruk></al><al><nadruk type="cur">Doelstelling: bevordering goede uitvoering en
              handhaving asbestbeleid</nadruk></al><al><nadruk type="cur">Juridische grondslag: Asbest-verwijderingsbesluit</nadruk></al><al><nadruk type="cur">Relatie met andere circulaires: &#x2013;</nadruk></al><divisie opmaak="default"><kop><titel>Inleiding</titel></kop><al>Elke gemeente heeft een aantal taken bij de uitvoering en
            handhaving van het asbestbeleid. Een aantal taken is wettelijk
            verplicht; andere taken zijn facultatief. Ter ondersteuning bij de
            uitvoering van deze taken doe ik u bijgaand informatiemateriaal
            toekomen, alsmede voorlichtingsmateriaal dat binnen mijn departement
            beschikbaar is.</al><al>Verder bevat deze brief de volgende bijlagen:</al><lijst level="single" nr-sluiting="." start="1" type="expliciet"><li><li.nr>1.</li.nr><al>Een overzicht van voorlichtings- en informatiemateriaal over asbest.</al></li><li><li.nr>2.</li.nr><al>Een overzicht van alle gemeentelijke taken bij de uitvoering
                en handhaving van het asbestbeleid, en per taak welke
                publikaties en brochures daarbij van belang zijn.</al></li><li><li.nr>3.</li.nr><al>Een toelichting op de uitvoering van de gemeentelijke taken.</al></li></lijst><al>Het informatie- en voorlichtingsmateriaal en de bovengenoemde
            bijlagen bevatten relevante informatie voor de volgende
            gemeentelijke afdelingen of diensten: juridische zaken, bouw- en
            woningtoezicht, milieu, reiniging en afvalstoffen, brandweer,
            voorlichting en GGD. Ik verzoek u de betreffende afdelingen en
            diensten van de inhoud van het materiaal en de bijlagen op de hoogte
            te stellen.</al><al>Het is verstandig om binnen uw gemeente of samenwerkingsverband
            een medewerker als vast aan spreekpunt voor asbestzaken aan te
            wijzen, die is belast met de afstemming tussen de diverse
            gemeentelijke afdelingen en diensten bij de uitvoering van de
            gemeentelijke taken op asbestgebied. Dit is met name van belang
            omdat voor de uitvoering van bepaalde taken overleg tussen
            verschillende afdelingen en diensten noodzakelijk is, en omdat de
            gemeente voor bepaalde taken zelf kan bepalen welke afdeling of
            dienst deze zal gaan uitvoeren.</al><al>Met vragen over de milieu- en bouwwetgeving voor asbest en andere
            vragen op het gebied van asbest in het milieu kunt u terecht bij het
            Bureau Persoonlijke Voorlichting van het ministerie van VROM,
            telefoon 070-3395050. Informatie over asbest en
            arbeidsomstandigheden kunt u krijgen bij het ministerie van Sociale
            Zaken en Werkgelegenheid, afdeling Informatie, telefoon 070-3334455.</al></divisie><bijlage-sluiting><ondertekening>Hoogachtend,</ondertekening><ondertekening>de<functie>Minister</functie> van <organisatie>Volkshuisvesting, Ruimtelijke Ordening en Milieubeheer</organisatie><naam><voornaam>J.G.M.</voornaam><achternaam>Alders</achternaam></naam></ondertekening></bijlage-sluiting></bijlage><bijlage status="goed"><kop><label>Bijlage</label><nr>1</nr><titel>: Voorlichtings- en informatiemateriaal</titel></kop><al>De volgende publikaties over asbest zijn bijgevoegd (de nummers
        verwijzen naar de nummers in de tabel verderop in deze brief):</al><al>P1. De brochure &#x2019;Asbest in woningen; informatie voor bewoners over
        risico&#x2019;s, toepassingen en verwijderen&#x2019;.</al><al>P2. Standaard-voorschriften en adviezen voor het verwijderen van
        bepaalde asbestbevattende materialen door particulieren; publikatie van
        de minister van VROM overeenkomstig het <extref status="actief" doc="1.0:v:BWBR0006006" compleet="nee">Asbest-verwijderingsbesluit</extref> en
        een toelichting daarop.</al><al>P3. De landelijke richtlijn verwijdering, inzameling, afvoer en stort
        van asbest-bevattend afval van huishoudens. Deze richtlijn bevat
        randvoorwaarden en adviezen voor het opzetten van een inzamelstructuur
        voor asbestbevattend afval van huishoudens.</al><al>P4. Informatiebundel &#x2019;Asbest in het milieu&#x2019;. Deze informatiebundel
        bevat achtergrondinformatie over asbest en handreikingen van de
        Inspectie voor de Milieuhygi&#xEB;ne voor de aanpak van de meest voorkomende
        incidenten met asbest.</al><al>De volgende publikaties zullen u zo spoedig mogelijk worden nagezonden:</al><al>P5. Werktekening ten behoeve van het drukken van &#x2019;asbeststickers&#x2019;.</al><al>P6. Een standaard-voorlichtingsartikel over asbest ten behoeve van
        voorlichting door gemeenten aan hun inwoners.</al><al>P7. De brochure &#x2019;Asbest-verwijderingsbesluit; besluit op hoofdlijnen
        voor bedrijven en instellingen&#x2019;.</al><al>De volgende publikaties en brochures zijn reeds eerder verschenen en
        opvraagbaar bij het Distributiecentrum VROM, telefoon 079-449449:</al><al>P8. De brochure &#x2019;De meest gestelde vragen over asbest&#x2019; van de
        ministeries van Sociale Zaken en Werkgelegenheid, VROM en WVC.</al><al>P9. Informatiemap en verslag van de voorlichtingsbijeenkomsten over
        het Asbest-verwijderingsbesluit voor overheden in september 1993.</al><al>Tevens kunt u bij het Distributie-centrum VROM meer exemplaren van de
        publikaties P1, P2, P3 en P4 bestellen.</al><al>De volgende publikaties en brochures kunnen elders worden opgevraagd:</al><al>P10. De brochure &#x2019;Asbestverbod; informatie over het gewijzigde
        Asbestbesluit Arbeidsomstandighedenwet&#x2019;. Deze brochure kan worden
        opgevraagd bij het ministerie van Sociale Zaken en Werkgelegenheid,
        afdeling Informatie, telefoon 070-3334455.</al><al>P11. (Model-)bouwverordening 1992, 2e serie wijzigingen, d.d. 18 maart
        1994 van de VNG. Deze publikatie is te bestellen bij de VNG, telefoon 070-3738393.</al><al>De volgende publikaties komen naar verwachting eind 1994 of begin 1995 beschikbaar:</al><al>P12. P-blad asbest, specifiek gericht op asbest in de arbeidssituatie.</al><al>P13. Handhavingsbundel over het <extref status="actief" doc="1.0:v:BWBR0006006" compleet="nee">Asbest-verwijderingsbesluit</extref>.</al><al>P14. Protocol voor de aanpak bij asbestbranden.</al><al>P15. Handleiding voor het gebruik door een particulier van een
        doe-het-zelfset voor het verwijderen van asbestbevattende vloerbedekking
        (in de volksmond zeil).</al><al>P16. Rapport over gezondheidsaspecten van asbest, ten behoeve van
        voorlichting en advisering door GGD en huisartsen. In dit rapport wordt
        dieper op de gezondheidsaspecten van asbest ingegaan dan in andere
        publikaties, met als doel het kennisniveau bij artsen over de
        gezondheidsaspecten van asbest zodanig te verhogen, dat zij hierover
        adequate voorlichting kunnen geven. </al></bijlage>
    <bijlage status="goed"><kop><label>Bijlage</label><nr>2</nr><titel>: Gemeentelijke taken</titel></kop><al>In de onderstaande figuur staat een schematisch overzicht van alle
        gemeentelijke taken bij de uitvoering en handhaving van het
        asbestbeleid. Bij elke taak wordt achtereenvolgens aangegeven:</al><lijst level="single" nr-sluiting="." start="1" type="expliciet"><li><li.nr>&#x2013;</li.nr><al>of de taak wettelijk verplicht of facultatief is;</al></li><li><li.nr>&#x2013;</li.nr><al>door welke afdeling of dienst de taak uitgevoerd zou kunnen
            worden. Daarbij kan worden opgemerkt dat de taakverdeling tussen
            afdelingen en diensten per gemeente kan verschillen, zodat de
            aangegeven dienst of afdeling slechts indicatief is;</al></li><li><li.nr>&#x2013;</li.nr><al>welke publikaties bij de uitvoering van de taak van belang zijn.
            De nummers verwijzen naar het overzicht van publikaties eerder in
            deze brief.</al></li></lijst></bijlage>
    <bijlage status="goed"><kop><label>Bijlage</label><nr>3</nr><titel>: Toelichting op de uitvoering van gemeentelijke taken </titel></kop><divisie opmaak="default"><kop><titel>T1. Overnemen van voorschriften van het
            <extref status="actief" doc="1.0:v:BWBR0006006" compleet="nee">Asbest-verwijderingsbesluit</extref> in de gemeentelijke bouwverordening</titel></kop><al>Op 17 juni 1993 is het<extref status="actief" doc="1.0:v:BWBR0006006" compleet="nee"> Asbest-verwijderingsbesluit</extref> in het Staatsblad
          gepubliceerd (Staatsblad 1993, 290). Het besluit bevat voorschriften
          voor de sloop van asbesthoudende materialen uit bouwwerken en
          objecten. Elke gemeente moet uiterlijk op 17 juni 1994 haar
          bouwverordening in overeenstemming hebben gebracht met de artikelen in
          het besluit die betrekking hebben op de sloop van asbest uit
          bouwwerken (in casu de artikelen 2, 3, 4 en 9), met uitzondering van
          de artikelen 2 onder h en 3 onder c, die later in werking treden op
          een bij koninklijk besluit te bepalen tijdstip.</al><al>In het <extref status="actief" doc="1.0:v:BWBR0006006" compleet="nee">Asbest-verwijderingsbesluit</extref> wordt bepaald dat voor de sloop
          van asbest uit bouwwerken altijd &#xF2;f een sloopvergunning vereist is, &#xF2;f
          een mededeling dat geen sloopvergunning vereist is. Aan een dergelijke
          mededeling moeten voorschriften worden verbonden (een zogenaamde
          &#x2019;mededeling onder voorschriften&#x2019;). Wanneer een sloopvergunning vereist
          is, moet het asbest worden verwijderd door een deskundig
          asbestverwijderend bedrijf. Wanneer een mededeling onder voorschriften
          wordt afgegeven, mag een particulier zelf het asbest verwijderen. Bij
          de sloop van asbest komen asbestvezels in de lucht vrij, hetgeen
          bepaalde vormen van kanker kan veroorzaken. Uitgangspunt is dat er
          alleen een mededeling onder voorschriften wordt verstrekt wanneer het
          verwijderen van het asbesthoudende materiaal door een particulier geen
          groot risico met zich brengt. Het criterium in de
          (Model-)bouwverordening dat alleen een sloopvergunning vereist is
          wanneer er naar verwachting meer dan 10 kubieke meter sloopafval
          vrijkomt, geldt bij sloop van asbest dus niet.</al><al>Uit onderzoek van TNO, dat in opdracht van het ministerie van VROM
          is uitgevoerd, is gebleken dat de sloop van een aantal materialen door
          een particulier een beperkt risico met zich brengt, wanneer hij zich
          houdt aan bepaalde voorschriften en adviezen. Het betreft de sloop van
          de volgende materialen:</al><lijst level="single" nr-sluiting="." start="1" type="expliciet"><li><li.nr>&#x2013;</li.nr><al>geschroefde hechtgebonden asbesthoudende materialen;</al></li><li><li.nr>&#x2013;</li.nr><al>gelijmde asbesthoudende vinylvloertegels.</al></li></lijst><al>Uit het onderzoek van TNO blijkt verder dat bij de verwijdering door
          een particulier van gelijmde asbesthoudende vinylvloerbedekking (in de
          volksmond zeil) in de regel een meer dan verwaarloosbaar risico
          optreedt. Om deze reden wordt thans een doe-het-zelfset ontwikkeld,
          met behulp waarvan een particulier het risico bij verwijdering van het
          zeil kan beperken. Het is de bedoeling dat de doe-het-zelfset, op
          vrijwillige basis, door gemeenten zal worden verhuurd. De
          doe-het-zelfset zal naar verwachting eind 1994 beschikbaar zijn.</al><al>Uit het TNO-onderzoek bleek ten slotte dat het verwijderen van
          andere asbesthoudende materialen door een particulier grote risico&#x2019;s
          voor hemzelf, andere bewoners en zijn omgeving met zich brengt. Ook
          het gebruik van een doe-het-zelfset kan deze risico&#x2019;s niet voldoende beperken.</al><al>Op grond van het <extref status="actief" doc="1.0:v:BWBR0006006" compleet="nee">Asbest-verwijderingsbesluit</extref> zijn gemeenten
          verplicht een mededeling onder voorschriften af te geven voor de
          verwijdering van asbesthoudende vinylvloerbedekking (in de volksmond
          zeil) of asbesthoudende vinylvloertegels uit een tot bewoning bestemd
          gebouw. Particulieren mogen deze materialen derhalve zelf verwijderen,
          mits zij daarbij voorschriften in acht nemen.</al><al>Daarnaast kunnen gemeenten op grond van het
          <extref status="actief" doc="1.0:v:BWBR0006006" compleet="nee">Asbest-verwijderingsbesluit</extref> ook in andere gevallen een mededeling
          onder voorschriften verstrekken. Op grond van het TNO-onderzoek wordt
          gemeenten geadviseerd in de bouwverordening te bepalen dat ook de
          sloop van geschroefde hechtgebonden asbesthoudende materialen door
          particulieren uit een tot bewoning bestemd gebouw en/of daarbij
          horende bijgebouwen is toegestaan en in die gevallen derhalve met een
          mededeling onder voorschriften wordt volstaan, tenzij het de
          verwijdering van geschroefde hechtgebonden asbestbevattende materialen
          aan de buitenzijde van het bouwwerk betreft met een totaal
          materiaaloppervlak van meer dan 35 vierkante meter. Asbestbevattende
          materialen aan de buitenzijde van een bouwwerk zijn dikwijls verweerd,
          waardoor de verwijdering van deze materialen niet geheel vrij van
          risico&#x2019;s is. Om deze reden is het gewenst een maximumgrens te stellen
          aan de hoeveelheid geschroefd hechtgebonden asbest dat een particulier
          zelf uit een tot bewoning bestemd gebouw en de daarbij horende
          bijgebouwen mag verwijderen. De meeste woningen bevatten, inclusief
          bijgebouwen, minder dan 35 vierkante meter geschroefde hechtgebonden
          asbestbevattende materialen. Een grens van 35 vierkante meter zorgt er
          derhalve enerzijds voor dat een particulier geschroefd hechtgebonden
          asbest in de regel zelf uit zijn woning of bijgebouw mag verwijderen,
          terwijl anderzijds wordt voork&#xF3;men dat een particulier grote
          oppervlakken geschroefd hechtgebonden asbest uit een grote woning,
          groot bijgebouw of meerdere woningen of bijgebouwen mag verwijderen.</al><al>Op grond van het onderzoek van TNO raadt het ministerie van VROM
          gemeenten dringend af het zelf verwijderen van andere asbestbevattende
          materialen dan vinylvloertegels, vinylvloerzeil en geschroefde
          hechtgebon-den asbestbevattende materialen toe te staan, omdat de
          verwijdering van die materialen door een particulier grote risico&#x2019;s
          voor hemzelf, andere bewoners en zijn omgeving met zich brengt.</al><al>De Vereniging van Nederlandse Gemeenten (VNG) heeft de voorschriften
          uit het Asbest-verwijderingsbesluit voor de sloop van asbest uit
          bouwwerken overgenomen in haar (Model-) bouwverordening 1992, 2e serie
          wijzigingen, d.d. 18 maart 1994, welke inmiddels in het bezit van alle
          gemeenten is. In deze versie van de (Model-) bouwverordening is ook
          het op het onderzoek van TNO gebaseerde advies van het ministerie van
          VROM met betrekking tot het zelf verwijderen van bepaalde
          asbesthoudende materialen door particulieren verwerkt. </al></divisie><divisie opmaak="default"><kop><titel>T2. Sloopvergunning en mededeling onder voorschriften</titel></kop><al><nadruk type="cur">Sloopvergunning</nadruk></al><al>De houder van een sloopvergunning is op grond van de voorschriften
          in de bouwverordening voor het slopen van asbest verplicht:</al><lijst level="single" nr-sluiting="." start="1" type="expliciet"><li><li.nr>&#x2013;</li.nr><al>het slopen, voor zo ver dat betrekking heeft op asbest, op te
              dragen aan een deskundig asbestverwijderend bedrijf;</al></li><li><li.nr>&#x2013;</li.nr><al>een afschrift van de sloopvergunning ter beschikking te stellen
              aan dit bedrijf;</al></li><li><li.nr>&#x2013;</li.nr><al>een exemplaar van het rapport van het deskundig
              onderzoeksbedrijf dan wel een ander schriftelijk stuk waarmee naar
              het oordeel van burgemeester en wethouders in voldoende mate is
              aangetoond waar het asbest zich in het bouwwerk bevindt, ter
              beschikking te stellen aan het deskundig asbestverwijderende
              bedrijf (Deze bepaling is nog niet in werking getreden; dit zal
              naar verwachting in 1995 gebeuren);</al></li><li><li.nr>&#x2013;</li.nr><al>het slopen, voor zo ver dat betrekking heeft op asbest, het
              aanvangstijdstip en de naam van het uitvoerende bedrijf te melden
              aan de desbetreffende regiodirecteur van de dienst voor Inspectie
              en informatie van het ministerie van Sociale Zaken en
              Werkgelegenheid (ISZW), waarin opgenomen de voormalige
              Arbeidsinspectie, voordat met de werkzaamheden wordt begonnen;</al></li><li><li.nr>&#x2013;</li.nr><al>ervoor zorg te dragen dat het deskundig asbestverwijderend
              bedrijf de voorschriften voor het slopen van asbest en het
              verpakken en opslaan van asbestbevattend afval in acht neemt;</al></li><li><li.nr>&#x2013;</li.nr><al>asbesthoudend afval binnen de in de sloopvergunning gestelde
              termijn zodanig af te (laten) voeren dat verontreiniging van het
              milieu met asbest wordt voork&#xF3;men.</al></li></lijst><al>Het verdient aanbeveling de brochure &#x2019;Asbestverwijderingsbesluit;
          besluit op hoofdlijnen voor bedrijven en instellingen&#x2019; bij de
          sloopvergunning te voegen. In deze brochure staan namelijk de
          voorschriften waaraan de houder van de sloopvergunning zich moet
          houden. Het verdient tevens aanbeveling voor te schrijven naar welke
          stortplaats(en) het asbestbevattende afval uitsluitend mag worden
          afgevoerd en voor te schrijven dat het stortbewijs moet worden
          ingeleverd bij de gemeente, om illegale stort, hergebruik of export te voork&#xF3;men.</al><al>Mededeling onder voorschriften aan een particulier</al><al>Wanneer een gemeente een particulier een mededeling verstrekt dat
          geen sloopvergunning vereist is, dan verbindt zij hieraan:</al><lijst level="single" nr-sluiting="." start="1" type="expliciet"><li><li.nr>&#x2013;</li.nr><al>de standaardvoorschriften voor het zelf verwijderen van het
              desbetreffende materiaal door de particulier. Deze
              standaardvoorschriften zijn op 8 juni 1994 gepubliceerd in
              Staatscourant 1994, 106. De standaardvoorschriften zijn tevens
              opgenomen in de bijgevoegde brochure &#x2019;Voorschriften en adviezen
              voor het verwijderen van bepaalde asbestbevattende materialen door
              particulieren; publikatie van de minister van VROM overeenkomstig
              het Asbest-verwijderingsbesluit en een toelichting daarop&#x2019;. In
              deze brochure staan naast voorschriften ook belangrijke adviezen
              bij het verwijderen van de betreffende asbesthoudende materialen.
              De categorie&#xEB;n materialen, genoemd in artikel 8.2.1, eerste lid,
              van de (Model-)bouwverordening, komen overeen met de betreffende
              categorieen in de bovengenoemde brochure;</al></li><li><li.nr>&#x2013;</li.nr><al>de gemeentelijke voorschriften voor de afvoer van het
              asbestbevattende afval.</al></li></lijst><al>Het verdient tevens aanbeveling de particulier erop te wijzen dat
          naast de bovengenoemde voorschriften ook de voorschriften terzake in
          de bouwverordening van kracht zijn. Het is verder aan te bevelen
          particulieren bij een mededeling dat geen sloopvergunning vereist is,
          de brochure &#x2019;Standaardvoorschriften en adviezen voor het verwijderen
          van bepaalde asbestbevattende materialen door particulieren;
          publikatie van de minister van VROM overeenkomstig het
          <extref status="actief" doc="1.0:v:BWBR0006006" compleet="nee">Asbest-verwijderingsbesluit</extref> en een toelichting daarop&#x2019; te verstrekken,
          nadat u de laatste bladzijde van de brochure heeft voorzien van adres,
          telefoonnummer en eventueel contactpersoon binnen uw gemeente.</al><al>Wanneer u (delen van) de brochure wilt (laten) bewerken, is het van
          belang te weten dat het wijzigen van de standaardvoorschriften niet is
          toegestaan. Het wijzigen van de adviezen wordt u afgeraden. Het wordt
          u eveneens afgeraden in de bouwverordening voorschriften op te nemen
          voor het door particulieren verwijderen van andere asbestbevattende
          materialen dan vinylvloertegels, vinylvloerzeil en geschroefde
          hechtgebonden asbestbevattende materialen. Uit het eerder genoemde
          TNO-onderzoek is namelijk gebleken dat het door een particulier
          verwijderen van andere dan de bovengenoemde asbestbevattende
          materialen grote risico&#x2019;s voor hemzelf, andere bewoners en zijn
          omgeving met zich brengt. Gemeenten die (delen van) de brochure willen
          (laten) bewerken, kunnen binnenkort een diskette met daarop het
          bestand van de brochure opvragen bij het Distributiecentrum VROM,
          telefoon 079-449449.</al><al>Het is aan te raden particulieren bij een mededeling dat geen
          sloopvergunning vereist is, tevens de brochure &#x2019;Asbest in woningen;
          informatie voor bewoners over risico&#x2019;s, toepassingen en verwijderen&#x2019;
          toe te zenden, wanneer de betreffende particulier deze brochure nog
          niet in zijn bezit heeft. Deze brochure bevat onder meer informatie
          over de risico&#x2019;s van asbest en de herkenning van materialen die
          mogelijk asbest bevatten, alsmede een uitleg van bepaalde begrippen,
          zoals &#x2019;hechtgebonden&#x2019;.</al><al>Mededeling onder voorschriften aan een bedrijf of instelling</al><al>Een mededeling onder voorschriften aan een bedrijf of instelling
          wordt bij voorbeeld gegeven aan een woningbouwvereniging die aan
          burgemeester en wethouders toestemming heeft gevraagd voor het
          verwijderen van asbestbevattend vloerzeil uit een woning. Bij een
          mededeling onder voorschriften aan een bedrijf of instelling zijn de
          standaardvoorschriften en adviezen voor het zelf verwijderen van
          bepaalde asbestbevattende materialen door particulieren niet van
          toepassing. De verwijdering van de desbetreffende asbesthoudende
          materialen vindt immers plaats in het kader van beroep of bedrijf. Dat
          betekent dat behalve de bouwverordening ook het <extref status="actief" doc="" compleet="nee">Asbestbesluit
          Arbeidsomstandighedenwet</extref> (Staatsblad 1993, 135-136) van toepassing is.</al><al>De belangrijkste bepalingen voor de sloop van asbest in het
          <extref status="actief" doc="" compleet="nee">Asbestbesluit Arbeidsomstandighedenwet</extref> zijn:</al><lijst level="single" nr-sluiting="." start="1" type="expliciet"><li><li.nr>&#x2013;</li.nr><al>De asbestconcentratie moet door middel van technische en
              organisatorische maatregelen zo laag mogelijk worden gehouden.</al></li><li><li.nr>&#x2013;</li.nr><al>De werkzaamheden moeten v&#xF3;&#xF3;r iedere voorgenomen sloop van
              asbesthoudende materialen worden gemeld aan de desbetreffende
              regiodirecteur van de dienst voor Inspectie en informatie van het
              ministerie van Sociale Zaken en Werkgelegenheid (ISZW), waarin
              opgenomen de voormalige Arbeidsinspectie.</al></li><li><li.nr>&#x2013;</li.nr><al>De werkzaamheden dienen te worden uitgevoerd door of onder
              toezicht van een persoon die in het bezit is van een diploma van
              een door de Minister van Sociale Zaken en Werkgelegenheid erkende
              opleiding (DTA, Deskundig Toezichthouder Asbestsloop).</al></li><li><li.nr>&#x2013;</li.nr><al>De werkzaamheden dienen te worden uitgevoerd volgens een tevoren
              schriftelijk opgesteld werkplan.</al></li></lijst><al>Wanneer u een bedrijf of instelling een mededeling onder
          voorschriften verstrekt, wordt u geadviseerd hieraan de gemeentelijke
          voorschriften voor de afvoer van het asbestbevattende afval te
          verbinden. Het verdient aanbeveling daarbij voor te schrijven naar
          welke stortplaats(en) het asbestbevattende afval mag worden afgevoerd
          en voor te schrijven dat het stortbewijs moet worden ingeleverd bij de
          gemeente, om illegale stort, hergebruik of export te voork&#xF3;men.</al><al>Het verdient tevens aanbeveling de houder van de mededeling erop te
          wijzen dat ook de voorschriften in de bouwverordening en het
          <extref status="actief" doc="" compleet="nee">Asbestbesluit Arbeidsomstandighedenwet</extref> van toepassing zijn. </al></divisie><divisie opmaak="default"><kop><titel>T3. Handhaven van voorschriften verbonden aan sloopvergunning
            of mededeling</titel></kop><al>Op grond van <extref status="actief" doc="1.0:v:BWBR0005181&amp;artikel=100" compleet="nee">artikel 100, eerste lid, onder b, van de Woningwet</extref>
          draagt de gemeente zorg voor het toezicht op de naleving door de
          houder van de sloopvergunning onderscheidenlijk de mededeling onder
          voorschriften en van de voorschriften die deel uitmaken van de
          sloopvergunning of van de mededeling. In de handhavingsbundel over het
          <extref status="actief" doc="1.0:v:BWBR0006006" compleet="nee">Asbest-verwijderingsbesluit</extref>, die naar verwachting eind 1994 of begin
          1995 zal verschijnen, zal nader worden ingegaan op de handhaving van
          het <extref status="actief" doc="1.0:v:BWBR0006006" compleet="nee">Asbest-verwijderingsbesluit</extref> en de voorschriften in de
          bouwverordening voor het slopen van asbest uit bouwwerken. </al></divisie><divisie opmaak="default"><kop><titel>T4. Inzameling van asbestbevattend afval van huishoudens</titel></kop><al>Op grond van de <extref status="actief" doc="1.0:v:BWBR0003245" compleet="nee">Wet milieubeheer</extref> heeft de gemeente een zorgplicht
          voor de inzameling van huishoudelijk afval. Het ministerie van VROM en
          de VNG zijn overeengekomen dat asbestbevattend afval van huishoudens
          moet worden beschouwd als huishoudelijk afval, behalve wanneer het
          afval afkomstig is van een als bedrijfsmatig te kenmerken activiteit.
          In de landelijke richtlijn verwijdering, inzameling, afvoer en stort
          van asbestbevattend afval van huishoudens wordt een advies gegeven
          over de wijze waarop een inzamelstructuur kan worden opgezet. Daarbij
          is een onderscheid gemaakt tussen wettelijke verplichtingen enerzijds
          en keuzemogelijkheden met voor- en nadelen anderzijds.</al><al>Een taak die niet wettelijk verplicht is, maar waarvan de uitvoering
          wel gewenst is, is het zorgdragen voor de verkrijgbaarheid van
          verpakkingsmateriaal en stickers voor asbestbevattend afval van
          huishoudens. Een gemeente kan ervoor kiezen dit materiaal al dan niet
          tegen kostprijs zelf aan de particulier ter beschikking te stellen, of
          ervoor zorgen dat de particulier verpakkingsmateriaal en stickers
          elders, bijvoorbeeld bij een bouwmarkt, kan verkrijgen. Voor gemeenten
          die zelf &#x2019;asbest- stickers&#x2019; willen (laten) drukken zal een
          werktekening vervaardigd worden. </al></divisie><divisie opmaak="default"><kop><titel>T5. Geven van voorlichting aan inwoners, bedrijven en instellingen</titel></kop><al>Het is gewenst dat gemeenten voorlichting aan inwoners, bedrijven en
          instellingen geven over asbest. Daarbij zijn met name van belang:</al><lijst level="single" nr-sluiting="." start="1" type="expliciet"><li><li.nr>&#x2013;</li.nr><al>de risico&#x2019;s van asbest;</al></li><li><li.nr>&#x2013;</li.nr><al>de voorschriften in de bouwverordening voor het slopen van
              asbest uit bouw-werken en voor het verpakken en op-slaan van het
              asbestbevattende afval;</al></li><li><li.nr>&#x2013;</li.nr><al>de gemeentelijke voorschriften voor de afvoer van
              asbestbevattend afval.</al></li></lijst><al>Bij het geven van voorlichting kunnen met name de volgende situaties
          worden onderscheiden:</al><lijst level="single" nr-sluiting="." start="1" type="expliciet"><li><li.nr>&#x2013;</li.nr><al>algemene voorlichting;</al></li><li><li.nr>&#x2013;</li.nr><al>specifieke voorlichting aan burgers die een verzoek om
              toestemming tot sloop van asbest aan de gemeente hebben gericht;</al></li><li><li.nr>&#x2013;</li.nr><al>specifieke voorlichting bij het optreden van een incident, zoals
              een &#x2019;asbestbrand&#x2019;;</al></li><li><li.nr>&#x2013;</li.nr><al>specifieke voorlichting bij vragen van burgers, bedrijven of instellingen;</al></li><li><li.nr>&#x2013;</li.nr><al>specifieke voorlichting over het gebruik door een particulier
              van een doe-het-zelfset bij het verwijderen van asbestbevattend vloerzeil.</al></li></lijst><al>Ter ondersteuning van de gemeenten heeft de rijksoverheid diverse
          voorlichtingsbrochures en ander voorlichtingsmateriaal over asbest
          ontwikkeld. </al></divisie><divisie opmaak="default"><kop><titel>T6. Verhuur doe-het-zelfset voor het door een particulier
            verwijderen van asbestbevattend vloerzeil</titel></kop><al>Onlangs is een project gestart dat moet leiden tot:</al><lijst level="single" nr-sluiting="." start="1" type="expliciet"><li><li.nr>&#x2013;</li.nr><al>de samenstelling van een doe-het-zelfset voor het door een
              particulier verwijderen van asbestbevattend vloerzeil uit een woning;</al></li><li><li.nr>&#x2013;</li.nr><al>een handleiding voor het gebruik van de doe-het-zelfset.</al></li></lijst><al>Het is de bedoeling dat de doe-het-zelfset op vrijwillige basis
          wordt verhuurd door gemeenten. In de begeleidingscommissie van het
          project hebben zitting: de leveranciers van de doe-het-zelfset, de
          Consumentenbond, een producent van asbestbevattend vloerzeil, de GGD,
          het ministerie van VROM, TNO, de Vereniging van Asbestverwijderende
          Bedrijven (VAVB) en de Vereniging Verwijdering Toxische en gevaarlijke
          Bouwmaterialen (VVTB). De VNG is agendalid. Het project wordt naar
          verwachting eind 1994 afgerond. De gemeenten zullen over de resultaten
          van het project worden ge&#xEF;nformeerd.</al><al>Wanneer uw gemeente de doe-het-zelfset wil gaan verhuren, is het aan
          te bevelen alvast procedurele voorbereidingen te treffen. U kunt
          daarbij denken aan de besluitvorming binnen de gemeente over de
          verhuur van de doe-het-zelfset en aan het regelen van de dienst of
          afdeling van de gemeente die de doe-het-zelfset gaat verhuren. Verder
          is het aan te bevelen dat de gemeente-ambtenaren die verantwoordelijk
          worden voor de verhuur van de doe-het-zelfset, de opleiding tot
          deskundig toezichthouder asbestsloop (DTA) hebben gevolgd. Onder het
          kopje &#x2019;T8. Treffen van maatregelen tegen blootstelling werknemers van
          de gemeente aan asbest&#x2019; staat welke opleidingsinstituten de opleiding
          tot DTA mogen verzorgen. </al></divisie><divisie opmaak="default"><kop><titel>T7. Optreden bij diverse incidenten met asbest</titel></kop><al>In de praktijk blijken zich helaas regelmatig incidenten met asbest
          voor te doen. Daarbij moet met name worden gedacht aan: asbestbranden,
          asbesthoudende bouwvallen, onzorgvuldig repareren en onderhouden van
          asbest, illegale sloop van asbest en asbest in sloopafval, illegale
          stort van asbest, aanwezigheid van asbestbevattend afval in
          wegverhardingsmateriaal, bodemverontreinging met asbest, asbest in
          huisvuil, asbest bij puinbreken, toepassing asbest door particulieren
          en aanwezigheid van spuitasbest.</al><al>Bij het optreden van incidenten blijken bij handhavers dikwijls
          onduidelijkheden te bestaan over de wijze waarop opgetreden moet
          worden: de regelgeving is soms onvoldoende bekend; in andere gevallen
          biedt de regelgeving onvoldoende houvast of bestaan er
          interpretatieverschillen. Om deze reden heeft de Inspectie voor de
          Milieuhygi&#xEB;ne voor de bovengenoemde incidenten handreikingen
          opgesteld. Hierin worden waar mogelijk juridische handvatten
          aangereikt, aangevuld met uitgangspunten vanuit het algemene
          zorgprincipe in de <extref status="actief" doc="1.0:v:BWBR0003245" compleet="nee">Wet milieubeheer</extref>. Deze handreikingen zijn opgenomen
          in de informatiebundel &#x2019;Asbest in het milieu&#x2019;. Deze bundel bevat
          daarnaast een overzicht van eigenschappen, toepassingen,
          gezondheidseffecten, aspecten met betrekking tot arbeidsomstandigheden
          en milieu, normen en wetgeving met betrekking tot asbest.</al><al>Het was niet mogelijk om in de handreikingen een volledige aanpak te
          bieden. Zo zal de aanpak van asbestbranden nog verder uitgewerkt
          worden, als ook de aanpak bij bodemverontreiniging met asbest. Wel is
          gepoogd een zo compleet mogelijk beeld te geven van met name voor
          handhavers relevante aspecten van asbest in het milieu. Een concreet
          plan van aanpak voor de handhaving in de praktijk, inclusief
          samenwerking tussen de verschillende handhavers, wordt nog nader
          uitgewerkt en zal waarschijnlijk eind 1994 of begin 1995 in de vorm
          van een handhavingsbundel beschikbaar komen. </al></divisie><divisie opmaak="default"><kop><titel>T8. Treffen van maatregelen tegen blootstelling werknemers van
            de gemeente aan asbest</titel></kop><al>Op grond van het <extref status="actief" doc="" compleet="nee">Asbestbesluit Arbeidsomstandighedenwet</extref> moet de
          asbestconcentratie in de lucht in de werksituatie door middel van
          technische en organisatorische maatregelen zo laag mogelijk worden
          gehouden. De werkgever is verantwoordelijk voor de naleving van deze
          bepaling en andere bepalingen in het <extref status="actief" doc="" compleet="nee">Asbestbesluit
          Arbeidsomstandighedenwet</extref>. De bepaling om de asbestconcentratie in de
          lucht zo laag mogelijk te houden is van toepassing op alle situaties
          waarin werknemers aan asbest kunnen worden blootgesteld.</al><al>Verder is een werkgever op grond van het <extref status="actief" doc="" compleet="nee">Asbestbesluit
          Arbeidsomstandighedenwet</extref> verplicht ervoor te zorgen dat werknemers
          die werk verrichten waarbij gevaar voor blootstelling aan asbest
          bestaat, overeenkomstig een schriftelijk plan zijn voorgelicht over de
          risico&#x2019;s verbonden aan het werken met asbest.</al><al>Er zijn meerdere opleidingen waarin kennis over asbest kan worden
          opgedaan. De enige erkende opleiding is echter vooralsnog de opleiding
          tot deskundig toezichthouder asbestsloop (DTA). Sinds 1 oktober 1993
          is de aanwezigheid van een DTA bij de sloop van asbest verplicht. De
          Minister van Sociale Zaken en Werkgelegenheid heeft een aantal
          opleidingsinstituten aangewezen die deze opleiding mogen verzorgen.
          Dit zijn:</al><lijst level="single" nr-sluiting="." start="1" type="expliciet"><li><li.nr>&#x2013;</li.nr><al>Buro Arbo Lesstof, tel. (077) 737746</al></li><li><li.nr>&#x2013;</li.nr><al>BM &amp; E B.V., tel. (03473) 70255</al></li><li><li.nr>&#x2013;</li.nr><al>Depot Milieubeheer B.V., tel. (01880) 19788</al></li><li><li.nr>&#x2013;</li.nr><al>European Safety and Health Consultants (ESC), tel. (01880) 19011</al></li><li><li.nr>&#x2013;</li.nr><al>B.K. ingenieurs &amp; milieuadviesbureau BV, tel. (02550) 30818</al></li></lijst><al>Een andere relevante belangrijke asbestopleiding is de cursus voor
          KCA-depothouders bij het NIA, telefoon 020-5498611. </al></divisie><divisie opmaak="default"><kop><titel>T9. Laten uitvoeren van een onderzoek naar de aanwezigheid van
            asbest in gemeentelijke gebouwen en opstellen plan van aanpak voor
            gefaseerde verwijdering</titel></kop><al>Een onderzoek naar de aanwezigheid van asbesthoudende materialen in
          gebouwen die eigendom zijn van de gemeente kan zinvol zijn om de
          volgende redenen:</al><lijst level="single" nr-sluiting="." start="1" type="expliciet"><li><li.nr>&#x2013;</li.nr><al>Wanneer er in deze gebouwen losgebonden en/of beschadigd dan wel
              verweerde hechtgebonden asbesthoudende materialen aanwezig zijn,
              kunnen deze, afhankelijk van de omstandigheden, risico&#x2019;s
              veroorzaken voor de gebruikers van het gebouw. Op grond van het
              <extref status="actief" doc="" compleet="nee">Asbestbesluit Arbeidsomstandighedenwet</extref> is elke werkgever verplicht
              zodanige maatregelen te treffen dat de concentratie asbest in de
              lucht zo laag mogelijk is. Er is geen wettelijke plicht
              asbesthoudende materialen te verwijderen. Indien er risico&#x2019;s
              bestaan op blootstelling aan asbest, moet een werkgever
              maatregelen treffen. Die maatregelen kunnen bestaan uit
              verwijdering door een deskundig asbestverwijderend bedrijf, maar
              ook uit bijvoorbeeld afscherming. Wel wordt met afscherming de
              definitieve oplossing van het probleem uitgesteld.</al></li><li><li.nr>&#x2013;</li.nr><al>Bij onderhoud van gebouwen worden regelmatig materialen bewerkt
              (boren, zagen, schuren, schoonspuiten onder hoge druk, etc.).
              Wanneer die materialen asbest bevatten, kunnen asbestvezels in de
              lucht vrijkomen. Voor het bewerken van asbestbevattende materialen
              gelden daarom voorschriften op grond van het <extref status="actief" doc="" compleet="nee">Asbestbesluit
              Arbeidsomstandighedenwet</extref>. Onderzoek vooraf naar de aanwezigheid
              van asbest in te bewerken materialen is wettelijk niet verplicht,
              maar wel noodzakelijk om te voork&#xF3;men dat de voorschriften voor
              het bewerken van asbest worden overtreden en een situatie onstaat
              die gevaarlijk is voor mens en milieu.</al></li><li><li.nr>&#x2013;</li.nr><al>Voordat materialen die mogelijk asbest bevatten uit deze
              gebouwen worden verwijderd, moet op grond van de bouwverordening
              in de regel vooraf worden onderzocht of deze materialen inderdaad
              asbest bevatten.</al></li></lijst><al>Het kan zinvol zijn, in aansluiting op het onderzoek naar de
          aanwezigheid van asbest in gemeentelijke gebouwen, een plan van aanpak
          op te stellen voor de gefaseerde verwijdering van asbest uit deze
          gebouwen. De verwijdering (door een deskundig asbestverwijderend
          bedrijf) van de volgende materialen zou daarin prioriteit kunnen krijgen:</al><lijst level="single" nr-sluiting="." start="1" type="expliciet"><li><li.nr>&#x2013;</li.nr><al>losgebonden en/of beschadigde dan wel verweerde asbestbevattende
              materialen die zich op een zodanige plaats bevinden dat werknemers
              of anderen kunnen worden blootgesteld aan asbest;</al></li><li><li.nr>&#x2013;</li.nr><al>asbestbevattende materialen die zouden moeten worden bewerkt
              (boren, zagen, schuren, schoonspuiten onder hoge druk, etc.)
              wanneer ze niet zouden worden verwijderd;</al></li><li><li.nr>&#x2013;</li.nr><al>asbestbevattende materialen die zich op een plaats bevinden waar
              de kans op een incident waarbij asbest kan vrijkomen, zoals een
              brand of vandalisme, groot is.</al></li></lijst><al>Hechtgebonden asbest dat niet beschadigd of verweerd is, dat niet
          bewerkt hoeft te worden en dat zich niet op een plaats bevindt waar de
          kans op een incident waarbij asbest kan vrijkomen groot is, kan in de
          regel beter niet verwijderd worden.</al></divisie></bijlage>
  </circulaire>
</wetgeving>
  	