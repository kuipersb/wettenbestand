<?xml version="1.0"?>
<!DOCTYPE wetgeving SYSTEM "http://wetten.overheid.nl/dtd/bwb-plus-meta-1_61w.dtd">
<wetgeving bwb-id="BWBR0012403" id="291679" soort="circulaire"><intitule>Circulaire EG-betekeningsverordening</intitule><circulaire><circulaire.aanhef><context><context.al type="aan">Aan:</context.al><context.al type="onbepaald">- De presidenten van de Hoge Raad, de
          gerechtshoven en de rechtbanken</context.al><context.al type="onbepaald">- De co&#xF6;rdinerend kantonrechters</context.al><context.al type="onbepaald">- Het algemeen secretariaat ZM</context.al><context.al type="onbepaald">- De Raad voor de rechtspraak i.o.</context.al><context.al type="onbepaald">- Het college van procureurs-generaal</context.al><context.al type="onbepaald">- De directeuren beheer gerechten</context.al><context.al type="onbepaald">- De Nederlandse Vereniging voor Rechtspraak</context.al><context.al type="onbepaald">- De gerechtsdeurwaarders</context.al><context.al type="onbepaald">- De Koninklijke Vereniging van Gerechtsdeurwaarders</context.al><context.al type="onbepaald">- De Nederlandse Orde van Advocaten</context.al><context.al type="onbepaald">Contactpersoon: mr. F.R. Salomons</context.al><context.al type="onbepaald">Doorkiesnummer(s): 7082</context.al><context.al type="onbepaald">Ons kenmerk: 5090334/01/6</context.al><context.al type="onbepaald">Datum: 6 april 2001</context.al><context.al type="onbepaald">Onderwerp: EG-betekeningsverordening</context.al></context></circulaire.aanhef><circulaire-tekst><tekst status="goed"><al>Op 31 mei a.s. zal in werking treden de op 29 mei 2000 door de Raad
          van de Europese Unie vastgestelde <extref doc="32000R1348" label="verordening" reeks="Celex">verordening (EG) Nr. 1348/2000</extref>
          inzake de betekening en de kennisgeving in de lidstaten van
          gerechtelijke en buitengerechtelijke stukken in burgerlijke of in
          handelszaken (PbEG L160/37) (hierna: de verordening). De verordening
          noopt ertoe enige wettelijke voorzieningen te treffen ter uitvoering
          van de verordening, en daarbij de bestaande wetgeving aan de
          verordening aan te passen. Een daartoe strekkend wetsvoorstel is
          inmiddels aan de Raad van State voor advies voorgelegd. Omdat het
          tijdstip van inwerkingtreding van dit wetsvoorstel vermoedelijk na 31
          mei a.s. gelegen zal zijn, kunnen er vragen rijzen omtrent de
          betekenis en gevolgen van de verordening tot dat tijdstip. Met deze
          brief wordt beoogd daaromtrent duidelijkheid te brengen. Ik verzoek u
          om de inhoud van deze brief binnen uw organisatie bekend te maken aan
          degenen die het aangaat. </al></tekst><circulaire.divisie><kop><nr>1</nr><titel>Algemeen; werkingssfeer</titel></kop><tekst status="goed"><al>De verordening strekt ertoe de zendingen tussen de lidstaten van
            gerechtelijke en buitengerechtelijke stukken in burgerlijke of
            handelszaken met het oog op betekening en kennisgeving te verbeteren
            en te versnellen ten opzichte van de huidige internationale regelgeving.</al><al>Het Verenigd Koninkrijk en Ierland hebben op de voet van artikel 3
            van het Protocol betreffende de positie van het Verenigd Koninkrijk
            en Ierland, gehecht aan het Verdrag betreffende de Europese Unie en
            het Verdrag tot oprichting van de Europese Gemeenschap, te kennen
            gegeven dat zij aan de aanneming en toepassing van deze verordening
            wensen deel te nemen. Denemarken neemt, overeenkomstig de artikelen
            1 en 2 van het Protocol betreffende de positie van Denemarken,
            gehecht aan het Verdrag betreffende de Europese Unie en het Verdrag
            tot oprichting van de Europese Gemeenschap, niet deel aan de
            aanneming van deze verordening. Deze verordening bindt Denemarken
            dan ook niet en is niet op deze lidstaat van toepassing.</al><al>Ingevolge artikel 20, eerste lid, van de verordening heeft de
            verordening voor het gebied dat tot haar werkingssfeer behoort
            voorrang op bepalingen in door de lidstaten gesloten bilaterale of
            multilaterale overeenkomsten, waaronder het op 15 november 1965 te
            Den Haag tot stand gekomen Verdrag inzake de betekening en de
            kennisgeving in het buitenland van gerechtelijke en
            buitengerechtelijke stukken in burgerlijke en handelszaken (het
            Haags betekeningsverdrag 1965). Dit verdrag blijft dus van
            toepassing in de verhouding tussen Nederland en niet door de
            verordening gebonden staten die partij zijn bij het Haags
            betekeningsverdrag. Voorts bepaalt artikel 21 van de verordening dat
            artikel 23 van het Verdrag van 17 juli 1905 betreffende de
            burgerlijke rechtsvordering (Rechtsvorderingsverdrag 1905, dat voor
            Nederland nog geldt in de verhouding met IJsland), artikel 24 van
            het Verdrag van 1 maart 1954 betreffende de burgerlijke
            rechtsvordering (Rechtsvorderingsverdrag 1954) en artikel 13 van het
            Verdrag van 25 oktober 1980 inzake de toegang tot de rechter in
            internationale gevallen, onverminderd van toepassing blijven tussen
            de lidstaten welke partij zijn bij die verdragen. </al></tekst></circulaire.divisie><circulaire.divisie><kop><nr>2</nr><titel>Schets van de verordening</titel></kop><tekst status="goed"><al>Bij het streven naar verbetering en versnelling van de zendingen
            van gerechtelijke en buitengerechtelijke stukken ter betekening of
            kennisgeving in het buitenland is het Haags betekeningsverdrag 1965
            tot uitgangspunt genomen. Op een aantal punten wijkt de verordening
            evenwel af van het verdrag van 1965. Voorzover van belang voor de
            uitvoering van de verordening wordt hieronder in algemene zin op
            enkele bepalingen van de verordening ingegaan.</al><al>De verordening introduceert zogenoemde 'verzendende
            instanties' en 'ontvangende instanties'. Een
            verzendende instantie is bevoegd gerechtelijke of
            buitengerechtelijke stukken te verzenden ter betekening of
            kennisgeving in een andere lidstaat (zie artikel 2, eerste lid, van
            de verordening). Een ontvangende instantie is bevoegd gerechtelijke
            of buitengerechtelijke stukken die afkomstig zijn van een andere
            lidstaat in ontvangst te nemen (zie artikel 2, tweede lid, van de
            verordening). Met het oog op de doelmatigheid en de snelheid van
            civiele procedures is het nodig geacht de verzending ter betekening
            en kennisgeving te doen plaatsvinden tussen plaatselijke,
            gedecentraliseerde, instanties. De gedachte is dat de betekening en
            kennisgeving aldus over minder schijven loopt en mitsdien sneller
            kan worden gerealiseerd. Aldus breekt de verordening nadrukkelijk
            met het concept van een centrale autoriteit die onder vigeur van het
            Haags betekeningsverdrag 1965 als centraal aanspreekpunt fungeert
            voor de functionarissen die in de verdragsstaten bevoegd zijn tot
            het doen van betekening of kennisgeving.</al><al>Voor Nederland ligt het voor de hand om de gerechtsdeurwaarders,
            in aansluiting op hun reeds bestaande taken ten aanzien van de
            betekening en kennisgeving van stukken, ook aan te wijzen als
            verzendende en ontvangende instanties. Inmiddels is dan ook op de
            voet van artikel 2, vierde lid, aan de Europese Commissie mededeling
            gedaan van de namen en adressen van de aldus aangewezen
            gerechtsdeurwaarders. Door deze aanwijzing kan iedere
            gerechtsdeurwaarder in Nederland optreden als verzendende en als
            ontvangende instantie.</al><al>In civiele verzoekschriftprocedures is de griffier belast met de
            kennisgeving van gerechtelijke stukken aan de verzoeker, de
            verweerder en belanghebbenden (artikel 429r Rv in verbinding met het
            Besluit oproepingen, mededelingen en zendingen
            verzoekschriftprocedure). Hetzelfde geldt voor de kennisgevingen in
            de civiele kantongerechtsprocedure (artikel 118 Rv). In deze
            gevallen ligt het in de rede dat in beginsel de internationale
            kennisgeving kan worden verricht door (de griffier van) het gerecht,
            zonder tussenkomst van een deurwaarder. Met het oog daarop is aan de
            Europese Commissie mededeling gedaan dat als verzendende instantie
            naast de deurwaarders zijn aangewezen de gerechten wanneer zij een
            wettelijke taak hebben bij oproeping van personen of kennisgeving
            van stukken. Overigens zal de griffier ook kunnen kiezen voor de weg
            van rechtstreekse kennisgeving per post op de voet van artikel 14
            van de verordening.</al><al>De verordening voorziet ook in een 'centrale instantie'.
            De centrale instantie heeft tot taak informatie te verschaffen aan
            verzendende instanties, het zoeken naar oplossingen voor problemen
            bij verzending ter betekening of kennisgeving en, in buitengewone
            omstandigheden, het op verzoek van een verzendende instantie aan een
            ontvangende instantie doen toekomen van een aanvraag tot betekening
            of kennisgeving (artikel 3 van de verordening). De verordening ziet
            hier op uitzonderlijke gevallen waarin het proces van betekening of
            kennisgeving is gestokt en daarop door de verzendende instantie geen
            invloed (meer) is uit te oefenen. Bij wijze van voorbeeld kan worden
            genoemd het geval dat antwoord uitblijft op de vraag welke
            ontvangende instantie territoriaal bevoegd is, of dat het kantoor
            van ontvangende instantie door brand is verwoest of de diensten van
            de aangezochte lidstaat zijn lamgelegd door een staking of een natuurramp.</al><al>Voor Nederland komt als centrale instantie in aanmerking de door
            de Gerechtsdeurwaarderswet in het leven geroepen Koninklijke
            Beroepsorganisatie van Gerechtsdeurwaarders (KBvG). Op de voet van
            artikel 23, eerste lid, van de verordening is de Europese Commissie
            bericht dat Nederland de KBvG heeft aangewezen als centrale
            instantie als bedoeld in artikel 3 van de verordening. Binnen de
            KBvG is zowel de structuur als de kennis voorhanden die benodigd is
            voor de uitvoering van de in artikel 3 van de verordening
            neergelegde taken.Voor de periode tot de inwerkingtreding van de
            Gerechtsdeurwaarderswet is als centrale instantie aangewezen de
            Koninklijke Vereniging van Gerechtsdeurwaarders.</al><al>Bij de verzending van stukken ter betekening of kennisgeving wordt
            gebruik gemaakt van een formulier dat in de bijlage bij de
            verordening is vastgesteld en beschikbaar is in alle talen van de
            Europese Unie (zie artikel 4, derde lid, van de verordening). Het
            formulier bevat ruimte voor het vermelden van gegevens over het
            desbetreffende stuk, de verzendende en de ontvangende instantie, de
            afzender en degene voor wie het stuk is bestemd, en de gewenste
            wijze van betekening of kennisgeving. Zo zal, wanneer een
            Nederlandse ontvangende instantie wordt verzocht een stuk te doen
            betekenen 'volgens de wet van de aangezochte staat'
            (Nederland), dit stuk moeten worden betekend door middel van een
            deurwaardersexploot aan degene voor wie het stuk bestemd is. Het
            formulier moet worden ingevuld in de offici&#xEB;le taal van de
            aangezochte lidstaat of, indien er verscheidene offici&#xEB;le talen
            zijn, in de offici&#xEB;le taal of een van de offici&#xEB;le talen van de
            plaats waar de betekening of kennisgeving moet worden verricht, dan
            wel in een andere taal die de lidstaat heeft verklaard in dit
            verband te kunnen aanvaarden (artikel 4, derde lid, van de
            verordening). Gelet op de functie van de Engelse taal in het
            internationale verkeer heeft Nederland in dit verband op de voet van
            artikel 23 van de verordening verklaard dat aan Nederlandse
            verzendende en ontvangende instanties te zenden formulieren ook in
            de Engelse taal kunnen worden ingevuld. Hetzelfde geldt voor het in
            artikel 10 van de verordening bedoelde certificaat waarmee een
            ontvangende instantie de betekening of kennisgeving bevestigt aan
            een Nederlandse verzendende instantie.</al><al>Artikel 9 van de verordening betreft de (vaststelling van de)
            datum van betekening of kennisgeving. Hoofdregel is dat als datum
            van betekening of kennisgeving geldt de datum waarop de betekening
            of kennisgeving overeenkomstig het recht van de aangezochte lidstaat
            heeft plaatsgevonden (artikel 9, eerste lid). Indien evenwel in
            verband met een in het land van herkomst in te leiden of hangende
            procedure de betekening of kennisgeving binnen een bepaalde termijn
            moet worden verricht, wordt de datum die ten aanzien van de
            aanvrager in aanmerking moet worden genomen bepaald door het recht
            van deze lidstaat (artikel 9, tweede lid). In verband hiermee is het
            wenselijk dat de regeling van betekening van exploten in de
            Nederlandse wetgeving wordt aangepast. Het reeds genoemde
            wetsvoorstel voorziet daarin.</al><al>Krachtens het derde lid van artikel 9 is het de lidstaten
            toegestaan de regeling van het eerste en tweede lid, indien daar
            geldige redenen voor zijn, voor een overgangsperiode van vijf jaar
            niet toe te passen en deze overgangsperiode 'om redenen in
            verband met hun rechtsstelsel' om de vijf jaar te verlengen.
            Nederland zal van deze mogelijkheid geen gebruik maken.</al><al>Het eerste lid van artikel 13 van de verordening maakt het voor de
            lidstaten mogelijk de betekening of kennisgeving van gerechtelijke
            stukken rechtstreeks, zonder rechtsdwang, door de zorg van zijn
            diplomatieke of consulaire ambtenaren te doen verrichten. De
            lidstaten kunnen verklaren dat zij zich ertegen verzetten dat op hun
            grondgebied betekening of kennisgeving op deze wijze plaats heeft,
            tenzij het stuk is bestemd voor een onderdaan van het land van
            herkomst (artikel 13, tweede lid, van de verordening). Er zijn voor
            Nederland geen termen om deze wijze van betekening of kennisgeving,
            die van oudsher in internationale betrekkingen wordt aanvaard, uit
            te sluiten.</al><al>Ingevolge artikel 14, eerste lid, van de verordening is elke
            lidstaat bevoegd de betekening of kennisgeving van gerechtelijke
            stukken aan zich in een andere lidstaat bevindende personen
            rechtstreeks per post te doen verrichten. Daarbij moeten wel de
            nadere voorwaarden in acht worden genomen die elke lidstaat
            ingevolge artikel 14, tweede lid, van de verordening kan stellen aan
            betekening of kennisgeving langs deze weg op zijn grondgebied. In
            dit verband stelt Nederland, naar inmiddels op de voet van artikel
            23 van de verordening aan de Europese Commissie is medegedeeld, de
            volgende voorwaarden:</al><lijst level="single" nr-sluiting="." start="1" type="expliciet"><li><li.nr>-</li.nr><al>rechtstreekse betekening of kennisgeving per post aan zich in
                Nederland bevindende personen geschiedt bij aangetekende post;</al></li><li><li.nr>-</li.nr><al>stukken die per post zijn verzonden aan zich in Nederland
                bevindende personen worden opgesteld of vertaald in de
                Nederlandse taal of in een taal die degene voor wie het stuk is
                bestemd, begrijpt.</al></li></lijst><al>De eerste voorwaarde strekt ertoe zekerheid te scheppen omtrent de
            datum van de betekening of de kennisgeving. De tweede voorwaarde
            beoogt te waarborgen dat degene voor wie het stuk is bestemd ook
            daadwerkelijk daarvan kennis kan nemen.</al><al>De verordening laat de bevoegdheid van iedere belanghebbende
            onverlet bij een rechtsgeding de betekening of kennisgeving
            rechtstreeks te doen verrichten door daartoe bevoegde personen in de
            aangezochte lidstaat (zie artikel 15, eerste lid, van de
            verordening). De verordening laat de lidstaten de ruimte zich
            hiertegen te verzetten en daaromtrent een verklaring af te leggen.
            Artikel 10, aanhef en onder c, van het Haags betekeningsverdrag 1965
            bevat een vergelijkbare regeling. Nederland heeft uit hoofde van die
            regeling niet verklaard zich tegen rechtstreekse betekening of
            kennisgeving te verzetten. Daartoe wordt ook in het kader van
            artikel 15 van de verordening geen aanleiding gezien.</al><al>Artikel 19 van de verordening geeft een regeling voor het geval
            dat de verweerder niet verschijnt. De regeling is ontleend aan de
            artikelen 15 en 16 van het Haags betekeningsverdrag 1965. Het eerste
            lid van artikel 19 schrijft de rechter voor om, in het geval dat de
            verweerder in een onder de verordening bestreken zaak niet is
            verschenen, de beslissing aan te houden totdat aan een tweetal daar
            genoemde voorwaarden is voldaan. Het tweede lid van artikel 19 kent
            elke lidstaat de bevoegdheid toe te verklaren dat zijn rechters van
            het eerste lid mogen afwijken indien aan een drietal daar genoemde
            voorwaarden is voldaan. In het kader van het Haags
            betekeningsverdrag 1965 heeft Nederland van deze mogelijkheid
            gebruik gemaakt (zie artikel 10 van de Uitvoeringswet bij het Haags
            betekeningsverdrag 1965 (Wet van 8 januari 1975, Stb. 5). Er doen
            zich geen gronden voor om in het kader van de uitvoering van de
            verordening een andere opstelling te kiezen. In het wetsvoorstel is
            derhalve eenzelfde voorziening opgenomen als in artikel 10 van de
            Uitvoeringswet bij het Haags betekeningsverdrag 1965.</al><al>Het vierde lid van artikel 19 geeft de rechter de bevoegdheid,
            wanneer een verstekvonnis is gegeven en de termijn voor het
            instellen van een rechtsmiddel (doorgaans verzet) is verstreken, de
            gedaagde een nieuwe termijn voor het instellen van het rechtsmiddel
            te gunnen. De rechter dient daarbij twee in de desbetreffende
            bepaling omschreven voorwaarden in acht te nemen. Voorts is een
            verzoek om verlening van een nieuwe termijn voor het instellen van
            het rechtsmiddel slechts ontvankelijk indien het is ingesteld binnen
            een redelijke termijn na het tijdstip waarop de gedaagde kennis
            heeft gekregen van het verstekvonnis. De lidstaten kunnen in een
            verklaring op de voet van artikel 23 de maximale duur van deze
            termijn vaststellen, als deze maar niet korter is dan &#xE9;&#xE9;n jaar. Met
            betrekking tot de overeenkomstige regeling in het Haags
            betekeningsverdrag 1965 heeft Nederland deze termijn gesteld op &#xE9;&#xE9;n
            jaar (artikel 11 van de Uitvoeringswet Betekeningsverdrag 1965). Ook
            hier bestaat geen grond om thans een andere benadering te kiezen.
            Zulks is tot uitdrukking gebracht in een op de voet van artikel 23
            van de verordening afgelegde verklaring aan de Europese Commissie. </al></tekst></circulaire.divisie><circulaire.divisie><kop><nr>3</nr><titel>Gevolgen van de verordening voor Nederlandse wetgeving</titel></kop><tekst status="goed"><al>Thans is de betekening naar het buitenland geregeld in artikel 4,
            onder 8&#xB0;, Wetboek van Burgerlijke Rechtsvordering (Rv). De regeling
            van artikel 4, onder 8&#xB0;, Rv ten aanzien van betekening aan een
            persoon met een bekende woonplaats in het buitenland komt erop neer
            dat het stuk moet worden betekend aan de officier van justitie van
            het desbetreffende arrondissement, die het stuk ten behoeve van
            degene voor wie het is bestemd doorzendt aan het Ministerie van
            Buitenlandse Zaken (voor betekening aan gedaagden in de Nederlandse
            Antillen geldt een iets andere regeling). De verdere afhandeling is
            vervolgens aan dat ministerie en haar diplomatieke of consulaire
            ambtenaren ter plaatse. De met betekening belaste deurwaarder zendt
            tevens een afschrift van het exploot aan de woon- of verblijfplaats
            van degene voor wie het stuk is bestemd. Aanvullende, en deels
            afwijkende, voorschriften vloeien voort uit de verschillende
            toepasselijke verdragen (waarvan het Haags betekeningsverdrag 1965
            het belangrijkst is) en de bijbehorende uitvoeringswetten. Zo blijft
            in gevallen waar het Haags betekeningsverdrag 1965 van toepassing is
            de toezending aan het Ministerie van Buitenlandse Zaken achterwege
            en doet de officier van justitie in plaats daarvan een aanvrage om
            betekening aan de in artikel 3 van het verdrag bedoelde centrale
            autoriteit (vergelijk artikel 8, tweede lid, Uitvoeringswet Haags
            betekeningsverdrag 1965).</al><al>De verordening is erop gericht door rechtstreekse verzending
            tussen plaatselijke verzendende en ontvangende instanties het aantal
            schijven waarlangs de betekening verloopt terug te dringen. Daarbij
            is aanpassing nodig van de regeling van de betekening van
            dagvaardingen en exploten in het Wetboek van Burgerlijke
            Rechtsvordering. Voorts is aanpassing nodig van de voorschriften
            voor betekening en kennisgeving zoals die komen te luiden ingevolge
            wetsvoorstel 26 855 tot herziening van het procesrecht voor
            burgerlijke zaken, in het bijzonder de wijze van procederen in
            eerste aanleg. Deze aanpassingen zijn in het wetsvoorstel opgenomen. </al></tekst></circulaire.divisie><circulaire.divisie><kop><nr>4</nr><titel>Toepassing van de verordening zolang het wetsvoorstel nog geen
            kracht van wet heeft</titel></kop><tekst status="goed"><al>Zolang het wetsvoorstel niet in werking is getreden, zal
            betekening en kennisgeving in door de verordening bestreken gevallen
            moeten plaatsvinden overeenkomstig de verordening, met inachtneming
            van de thans geldende bepalingen in het Wetboek van Burgerlijke
            Rechtsvordering. Daarbij is er, op grond van de voorrang die de
            regeling in de verordening toekomt boven de verschillende
            rechtsvorderings- en betekeningsverdragen, van uit te gaan dat
            eventuele afwijkende betekeningsvoorschriften uit die verdragen en
            de bijbehorende uitvoeringswetten buiten toepassing blijven. Voor de
            betekening van exploten brengt dit mee dat zij voorlopig
            overeenkomstig artikel 4, onder 8&#xB0;, Rv moeten worden betekend aan de
            officier van justitie, die daarmee zal hebben te handelen als
            aangegeven aan het slot van de eerste zin van artikel 4, onder 8&#xB0;,
            Rv. Verder dient het aan het slot van die bepaling bedoelde
            afschrift door de deurwaarder overeenkomstig de verordening aan de
            gedaagde te worden gezonden, hetzij door kennisgeving met
            tussenkomst van verzendende en ontvangende instanties, hetzij door
            rechtstreekse toezending per post op de voet van artikel 14 van de
            verordening. Het ligt in de rede dat de deurwaarder zijn
            opdrachtgever op dit punt uitdrukkelijk de keuze zal laten, en dat
            de rechter bereid zal zijn om verzending met tussenkomst van
            verzendende en ontvangende instanties, die in vergelijking met
            gewone aangetekende verzending meer waarborgen biedt dat het stuk de
            gedaagde zal bereiken, op &#xE9;&#xE9;n lijn te stellen met aangetekende
            verzending. Opmerking verdient hierbij voorts dat de Nederlandse wet
            voor de rechtsgevolgen van de dagvaarding in beginsel aanknoopt bij
            de datum van de betekening aan de officier van justitie, zoals ten
            aanzien van de vraag of tijdig een rechtsmiddel is ingesteld, vanaf
            welke datum een verjaring is gestuit of met ingang van welke datum
            een aanspraak op wettelijke rente bestaat. Artikel 9, tweede lid,
            van de verordening stelt hieraan in zoverre een beperking dat buiten
            de in die bepaling bedoelde gevallen aangeknoopt zal moeten worden
            bij het tijdstip dat het afschrift degene voor wie het is bestemd,
            bereikt. Opmerking verdient nog dat de deurwaarder bij rechtstreekse
            verzending per post uiteraard acht zal moeten slaan op de eventuele
            voorwaarden die op de voet van artikel 14, tweede lid, van de
            verordening zijn gesteld door de lidstaat waar de gedaagde zich bevindt.</al><al>Ook voor kennisgevingen op de voet van het Besluit oproepingen,
            mededelingen en zendingen verzoekschriftprocedure geldt dat gebruik
            kan worden gemaakt van de mogelijkheid van rechtstreekse verzending
            per post op de voet van artikel 14, eerste lid, van de verordening,
            waarbij behalve de uit het Besluit voortvloeiende voorwaarden ook de
            op de voet van artikel 14, tweede lid, van de verordening gestelde
            voorwaarden in acht genomen moeten worden. Hetzelfde geldt in de
            kantongerechtsprocedure voor toezending van stukken door de griffier
            op de voet van artikel 118 Rv.</al><al>Aandacht verdient nog dat artikel 95 Rv (na inwerkingtreding van
            wetsvoorstel 26 855: artikel 1.6.1, eerste lid, Rv) op straffe van
            nietigheid voorschrijft dat dagvaardingen worden gedaan door een
            bevoegde deurwaarder. Zolang de Gerechtsdeurwaarderswet nog niet in
            werking is getreden, is de bevoegdheid van elke deurwaarder beperkt
            tot het arrondissement waar hij gevestigd is. Voor de betekening
            overeenkomstig artikel 4, onder 8&#xB0;, Rv moet het derhalve gaan om een
            deurwaarder uit het arrondissement waar het desbetreffende parket is
            gevestigd. Na inwerkingtreding van de Gerechtsdeurwaarderswet is
            elke deurwaarder bevoegd in heel Nederland en valt deze beperking
            derhalve weg.</al></tekst></circulaire.divisie></circulaire-tekst><circulaire-sluiting><ondertekening>De <functie>Minister</functie> van <organisatie>Justitie</organisatie>,<naam><voornaam>A.H.</voornaam><achternaam>Korthals</achternaam></naam></ondertekening></circulaire-sluiting></circulaire></wetgeving>
  	