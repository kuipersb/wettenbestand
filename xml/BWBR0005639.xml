<?xml version="1.0"?>
<!DOCTYPE wetgeving SYSTEM "http://wetten.overheid.nl/dtd/bwb-plus-meta-1_61w.dtd">
<wetgeving bwb-id="BWBR0005639" dtdversie="2.0" id="4579" soort="wet" xml:lang="nl">
    
    <intitule>Wet van 3 september 1992, houdende regelen met betrekking tot
    de oprichting van de Stichting Landbouwvoorlichting </intitule>
    
    <wet-besluit>
        <aanhef>
    <wij>Wij Beatrix, bij de gratie Gods, Koningin der Nederlanden,
        Prinses van Oranje-Nassau, enz. enz. enz. </wij>
    <considerans>
        <considerans.al>Allen, die deze zullen zien of horen lezen,
            saluut! doen te weten: </considerans.al>
        <considerans.al>Alzo Wij in overweging genomen hebben, dat het
            wenselijk is de Dienst Landbouwvoorlichting te privatiseren,
            dat voor deze privatisering een wettelijke machtiging op
            grond van <extref status="actief" doc="1.0:v:BWBR0003075&amp;artikel=40" compleet="nee">artikel 40 van de
            Comptabiliteitswet</extref> 1976 ( <nadruk type="cur">Stb.</nadruk> 671) vereist is en dat het
            daarnaast gewenst is, enige andere wettelijke regelingen ter
            zake te treffen; </considerans.al>
    </considerans>
    <afkondiging>
        <al>Zo is het, dat Wij, de Raad van State gehoord, en met gemeen
            overleg der Staten-Generaal, hebben goedgevonden en
            verstaan, gelijk Wij goedvinden en verstaan bij deze: </al>
    </afkondiging>
</aanhef>
        <wettekst>
            <artikel status="goed">
    <kop>
        <label>Artikel</label>
        <nr>1</nr>
    </kop>
    <al>In deze wet wordt verstaan onder:  </al>
    <lijst>
        <li>
            <li.nr>a.</li.nr>
            <al>Onze Minister: Onze Minister van Landbouw, Natuurbeheer
                en Visserij; </al>
        </li>
        <li>
            <li.nr>b.</li.nr>
            <al>Dienst Landbouwvoorlichting: dienst van het Ministerie
                van Landbouw, Natuurbeheer en Visserij, ingesteld bij
                besluit van Onze Minister van 14 april 1989 (O&amp;E
                89/340); </al>
        </li>
        <li>
            <li.nr>c.</li.nr>
            <al>stichting: Stichting Landbouwvoorlichting; </al>
        </li>
        <li>
            <li.nr>d.</li.nr>
            <al>personeelslid: degene die op de dag voorafgaande aan de
                overgangsdatum in dienst is bij de Dienst
                Landbouwvoorlichting, hetzij als ambtenaar, hetzij op
                arbeidsovereenkomst naar burgerlijk recht; </al>
        </li>
        <li>
            <li.nr>e.</li.nr>
            <al>overgangsdatum: door Onze Minister te bepalen datum
                waarop ingevolge <intref status="actief" doc="1.0:v:BWBR0005639&amp;artikel=5">artikel 5, eerste lid</intref>, het
                personeelslid overgaat in dienst van de stichting. </al>
        </li>
    </lijst>
</artikel>
            <artikel status="goed">
    <kop>
        <label>Artikel</label>
        <nr>2</nr>
    </kop>
    <lid>
        <lidnr>1</lidnr>
        <al>Onze Minister wordt gemachtigd om namens de Staat der
            Nederlanden op te richten dan wel mede op te richten de
            Stichting Landbouwvoorlichting. </al>
    </lid>
    <lid>
        <lidnr>2</lidnr>
        <al> De stichting heeft tot doel het verbeteren van het
            ondernemerschap en van het rendement in
            technisch-economische zin van het agrarisch bedrijf ten
            behoeve van de werkenden op dat bedrijf binnen de
            randvoorwaarden van een duurzame, concurrerende en veilige
            landbouw. </al>
    </lid>
    <lid>
        <lidnr>3</lidnr>
        <al> De stichting tracht haar doel met name te bereiken door het
            verstrekken van technisch-economische voorlichting aan de
            werkenden in de primaire sector in de land- en tuinbouw. </al>
    </lid>
</artikel>
            <artikel status="goed">
    <kop>
        <label>Artikel</label>
        <nr>3</nr>
    </kop>
    <lid>
        <lidnr>1</lidnr>
        <al>Behoudens het bepaalde in <intref status="actief" doc="1.0:v:BWBR0005639&amp;artikel=5">artikel 5</intref> gaan de
            vermogensbestanddelen van de Staat welke aan de Dienst
            Landbouwvoorlichting worden toegerekend op de datum van
            oprichting van de stichting onder algemene titel over op de
            stichting. </al>
    </lid>
    <lid>
        <lidnr>2</lidnr>
        <al> Onze Minister kan bepaalde vermogensbestanddelen van de in
            het eerste lid bedoelde overgang uitzonderen. </al>
    </lid>
    <lid>
        <lidnr>3</lidnr>
        <al> Onze Minister doet van de vermogensbestanddelen welke
            ingevolge de voorgaande leden overgaan op de stichting door
            een registeraccountant of een accountant die een vergunning
            heeft als bedoeld in <extref status="actief" doc="1.0:v:BWBR0002374&amp;artikel=70b" compleet="nee">artikel 70<nadruk type="cur">b</nadruk>, eerste lid, onder <nadruk type="cur">b</nadruk>, van de Wet op de
            Registeraccountants</extref> (<nadruk type="cur">Stb.</nadruk> 1962, 258), een verklaring
            opstellen, die door de stichting wordt neergelegd ten
            kantore van het register, bedoeld in artikel 289 van Boek 2
            van het Burgerlijk Wetboek. </al>
    </lid>
</artikel>
            <artikel status="goed">
    <kop>
        <label>Artikel</label>
        <nr>4</nr>
    </kop>
    <al>Bij de vaststelling van de arbeidsvoorwaarden van het personeel
        van de stichting is het Sociaal Statuut Privatisering
        Landbouwvoorlichting van toepassing. </al>
</artikel>
            <artikel status="goed">
    <kop>
        <label>Artikel</label>
        <nr>5</nr>
    </kop>
    <lid>
        <lidnr>1</lidnr>
        <al>Ieder personeelslid ten aanzien van wie Onze Minister niet
            anders heeft beslist gaat over in dienst bij de stichting op
            een arbeidsovereenkomst naar burgerlijk recht, ingaande op
            de overgangsdatum. </al>
    </lid>
    <lid>
        <lidnr>2</lidnr>
        <al> De arbeidsovereenkomst geldt voor onbepaalde tijd. Indien
            het personeelslid was aangesteld in tijdelijke dienst voor
            bepaalde tijd of werkzaam was op arbeidsovereenkomst voor
            bepaalde tijd, geldt de arbeidsovereenkomst voor de niet
            verstreken tijd van de aanstelling voor bepaalde tijd dan
            wel de arbeidsovereenkomst voor bepaalde tijd. </al>
    </lid>
    <lid>
        <lidnr>3</lidnr>
        <al> De arbeidsovereenkomst betreft een functie die overeenkomt
            met de functie die het personeelslid laatstelijk vervulde in
            dienst bij de Dienst Landbouwvoorlichting. </al>
    </lid>
    <lid>
        <lidnr>4</lidnr>
        <al> De arbeidsvoorwaarden in hun geheel zullen niet ongunstiger
            zijn dan die welke voor het personeelslid golden uit hoofde
            van zijn dienstverband bij de Dienst Landbouwvoorlichting. </al>
    </lid>
    <lid>
        <lidnr>5</lidnr>
        <al> Door het tot stand komen van de arbeidsovereenkomst is het
            personeelslid van rechtswege eervol ontslagen uit de dienst
            van de Staat. </al>
    </lid>
    <lid>
        <lidnr>6</lidnr>
        <al> In afwijking van het eerste lid komt op de overgangsdatum
            geen arbeidsovereenkomst tot stand met een personeelslid dat
            overeenkomstig door Onze Minister te stellen regels bezwaren
            heeft ingediend tegen de overgang in dienst bij de
            stichting, tenzij het voor de overgangsdatum de bezwaren
            heeft ingetrokken. Onze Minister beslist op de bezwaren. </al>
    </lid>
    <lid>
        <lidnr>7</lidnr>
        <al> Indien Onze Minister voor de overgangsdatum de bezwaren
            ongegrond verklaart, komt, tenzij het personeelslid binnen
            een week na de kennisgeving van de beslissing aan Onze
            Minister kenbaar maakt dit niet te willen, een
            arbeidsovereenkomst tot stand op de overgangsdatum dan wel,
            indien het einde van die week valt na de overgangsdatum, op
            de eerste dag van de volgende maand. </al>
    </lid>
    <lid>
        <lidnr>8</lidnr>
        <al> Indien Onze Minister voor de overgangsdatum de bezwaren
            geheel of gedeeltelijk gegrond verklaart, kan hij beslissen
            dat het personeelslid niet overgaat in dienst bij de
            stichting. Indien Onze Minister niet een zodanige beslissing
            heeft genomen, komt, tenzij het personeelslid niet een week
            na de kennisgeving van de beslissing aan Onze Minister
            kenbaar maakt dit niet te willen, een arbeidsovereenkomst
            tot stand op de overgangsdatum dan wel, indien het einde van
            die week na de overgangsdatum, op de eerste dag van de
            volgende maand. De inhoud van die arbeidsovereenkomst is in
            overeenstemming met de beslissing van Onze Minister. </al>
    </lid>
    <lid>
        <lidnr>9</lidnr>
        <al> Indien het personeelslid op of na de overgangsdatum de
            bezwaren intrekt, komt een arbeidsovereenkomst tot stand op
            de eerste dag van de daarop volgende maand. </al>
    </lid>
    <lid>
        <lidnr>10</lidnr>
        <al> Indien Onze Minister op of na de overgangsdatum de bezwaren
            ongegrond verklaart, komt, tenzij het personeelslid binnen
            een week na de kennisgeving van de beslissing aan Onze
            Minister kenbaar maakt dit niet te willen, een
            arbeidsovereenkomst tot stand op de eerste dag van de
            volgende maand. </al>
    </lid>
    <lid>
        <lidnr>11</lidnr>
        <al> Indien Onze Minister op of na de overgangsdatum de bezwaren
            geheel of gedeeltelijk gegrond verklaart, kan hij beslissen
            dat het personeelslid niet overgaat in dienst bij de
            stichting dan wel de stichting verplichten het personeelslid
            een arbeidsovereenkomst aan te bieden, waarvan de inhoud in
            overeenstemming is met zijn beslissing. </al>
    </lid>
</artikel>
            <artikel status="goed">
    <kop>
        <label>Artikel</label>
        <nr>6</nr>
    </kop>
    <al>De onder de Dienst Landbouwvoorlichting berustende
        archiefbescheiden worden voor een tijdvak van twintig jaar ter
        beschikking gesteld van de stichting. </al>
</artikel>
            <artikel status="goed">
    <kop>
        <label>Artikel</label>
        <nr>7</nr>
    </kop>
    <al>Ter zake van de verkrijging ingevolge <intref status="actief" doc="1.0:v:BWBR0005639&amp;artikel=3">artikel 3</intref> door de
        stichting van vermogensbestanddelen van de Staat blijft heffing
        van overdrachtsbelasting achterwege. </al>
</artikel>
            <artikel status="goed">
    <kop>
        <label>Artikel</label>
        <nr>8</nr>
    </kop>
    <al>Deze wet treedt in werking op een bij koninklijk besluit te
        bepalen tijdstip, dat niet eerder kan worden vastgesteld dan
        nadat met de bonden van overheidspersoneel, vertegenwoordigd in
        de Bijzondere Commissie, bedoeld in <extref status="actief" doc="1.0:v:BWBR0001950&amp;artikel=113" compleet="nee">artikel 113 van het Algemeen
        Rijksambtenarenreglement</extref> (<nadruk type="cur">Stb.</nadruk> 1931, 248) overeenstemming is bereikt
        over de arbeidsvoorwaarden. </al>
</artikel>
            <artikel status="goed">
    <kop>
        <label>Artikel</label>
        <nr>9</nr>
    </kop>
    <al>Deze wet kan worden aangehaald als Wet Stichting
        Landbouwvoorlichting. </al>
</artikel>
        </wettekst>
        <wetsluiting status="goed">
    <slotformulering>
        <al>Lasten en bevelen dat deze in het <nadruk type="cur">Staatsblad</nadruk> zal worden geplaatst en dat
            alle ministeries, autoriteiten, colleges en ambtenaren wie
            zulks aangaat, aan de nauwkeurige uitvoering de hand zullen
            houden. </al>
    </slotformulering>
    <gegeven>
        <dagtekening>
            <plaats>Gegeven te 's-Gravenhage </plaats>
            <datum isodatum="">3 september 1992 </datum>
        </dagtekening>
        <koning>Beatrix </koning>
    </gegeven>
    <ondertekening>
        <functie>De Minister van Landbouw, Natuurbeheer en Visserij, </functie>
        <naam>
            <achternaam>P. Bukman </achternaam>
        </naam>
    </ondertekening>
    <uitgifte>
        <datum isodatum="">de achtste december 1992 </datum>
        <ondertekening>
            <functie>De Minister van Justitie, </functie>
            <naam>
                <achternaam>E. M. H. Hirsch Ballin </achternaam>
            </naam>
        </ondertekening>
    </uitgifte>
</wetsluiting>
    </wet-besluit>
</wetgeving>
  	