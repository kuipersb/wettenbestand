<?xml version="1.0"?>
<!DOCTYPE wetgeving SYSTEM "http://wetten.overheid.nl/dtd/bwb-plus-meta-1_61w.dtd">
<wetgeving bwb-id="BWBV0001490" id="10000004789" verdragnummer="009358" soort="verdrag">
  <intitule>Verdrag tussen het Koninkrijk der Nederlanden en de Vlaamse
    Gemeenschap van Belgi&#xEB; inzake de transnationale Universiteit Limburg</intitule>
  
  <verdrag tekst="authentiek" xml:lang="nl">
    <verdragtekst>
      <kop>
        <titel>Verdrag tussen het Koninkrijk der Nederlanden en de Vlaamse
          Gemeenschap van Belgi&#xEB; inzake de transnationale Universiteit Limburg</titel>
      </kop>
      <aanhef>
        <preambule>
          <al>Het Koninkrijk der Nederlanden</al>
          <al>en</al>
          <al>de Vlaamse Gemeenschap van Belgi&#xEB;, hierna te noemen: de
            Verdragsluitende Partijen,</al>
          <al>Gelet op het bestendig voornemen van de openbare universiteit te
            Maastricht, hierna te noemen: Universiteit Maastricht, en het
            Limburgs Universitair Centrum om hun samenwerking te versterken en
            een proces van voortschrijdende integratie van hun onderwijs- en
            onderzoekactiviteiten op gang te brengen, recentelijk neergelegd in
            hun gezamenlijke voorstellen van 31 januari 2000 en 15 maart 2000
            tot vorming van de transnationale Universiteit Limburg, hierna te
            noemen: Universiteit Limburg;</al>
          <al>Gelet op het feit dat de door de Nederlandse en Vlaamse
            onderwijsministers ingestelde Nederlands-Vlaamse adviescommissie ter
            versterking van de samenwerking tussen de Universiteit Maastricht en
            het Limburgs Universitair Centrum op 28 mei 1998 advies heeft
            uitgebracht en dat de commissie de voornemens van deze instellingen
            onderschrijft en verwacht dat de vorming van een transnationale
            instelling van belang is voor de groeiende internationalisering van
            het universitair onderwijs en ook past in de vorming van een
            Europese kennisunie; </al>
          <al>Gelet op het feit dat de Verdragsluitende Partijen bij monde van
            hun onderwijsministers in het kader van het GENT-5 akkoord van 7
            februari 2000 hebben afgesproken dat zij het initiatief van de
            Universiteit Maastricht en het Limburgs Universitair Centrum tot
            intensievere samenwerking in de richting van een transnationale
            universiteit zullen bevorderen;</al>
          <al>Overwegende dat de Verdragsluitende Partijen bij monde van hun
            onderwijsministers in het GENT-5 akkoord hebben uitgesproken dat zij
            ernaar streven om voor het gehele Nederlandse taalgebied te komen
            tot &#xE9;&#xE9;n grote kennisruimte voor onderwijs en wetenschappen, waarbij
            als algemeen uitgangspunt geldt dat zij ertoe willen bijdragen dat
            instellingen gemakkelijker hun ambities op het vlak van
            internationalisering kunnen verwezenlijken;</al>
          <al>Overwegende dat van een bundeling van de onderwijs- en
            onderzoekcapaciteiten van de twee universiteiten een meerwaarde is
            te verwachten voor de kwaliteit van het onderwijs en onderzoek en
            voor de doelmatigheid van de twee instellingen;</al>
          <al>Overwegende dat de vorming van een transnationale universitaire
            instelling, naast een algemene universitaire dimensie, ook een
            regionale en een Europese dimensie vertoont door de vorming van een
            hoogwaardig kenniscentrum waar onderwijs en onderzoek worden
            verricht volgens internationale kwaliteitsmaatstaven, door de
            vernieuwing van het onderwijs te bevorderen, door een leerproces van
            internationale samenwerking te doorlopen en door de mobiliteit van
            studenten tussen Nederland en Vlaanderen te bevorderen;</al>
          <al>Overwegende dat de Verdragsluitende Partijen door dit Verdrag
            willen bijdragen aan de versterking van de kennisinfrastructuur in
            de Limburgse regio en tot de vorming van &#xE9;&#xE9;n Europese ruimte voor
            hoger onderwijs;</al>
          <al>Overwegende dat het met het oog op de bestaande verschillen tussen
            de nationale structuren voor het hoger onderwijs in de beide landen
            dienstig is om door middel van een Verdrag een algemeen kader te
            cre&#xEB;ren voor de beoogde samenwerking;</al>
          <al>zijn het volgende overeengekomen:</al>
        </preambule>
      </aanhef>
      <wettekst>
        
        <artikel status="goed">
          <kop>
            <label>Artikel</label>
            <nr>1</nr>
          </kop>
          <al>De Verdragsluitende Partijen stellen vast dat de oprichting van de
            Stichting Transnationale Universiteit Limburg door de Universiteit
            Maastricht en het Limburgs Universitair Centrum heeft plaatsgevonden
            en nemen kennis van de totstandkoming van de Universiteit Limburg. </al>
        </artikel>
        <artikel status="goed">
          <kop>
            <label>Artikel</label>
            <nr>2</nr>
          </kop>
          <lid>
            <lidnr>1</lidnr>
            <al> Het Koninkrijk der Nederlanden zal bevorderen dat</al>
            <lijst level="single" nr-sluiting="." start="1" type="expliciet">
              <li>
                <li.nr>a.</li.nr>
                <al>de Universiteit Limburg met toepassing van de Wet op het
                  hoger onderwijs en wetenschappelijk onderzoek wordt aangewezen
                  als universiteit, en</al>
              </li>
              <li>
                <li.nr>b.</li.nr>
                <al>aan de Universiteit Limburg niet het recht wordt onthouden
                  om een getuigschrift uit te reiken nadat het afsluitend examen
                  van de opleiding kennistechnologie of de opleiding
                  onderwijskunde met goed gevolg is afgelegd.</al>
              </li>
            </lijst>
          </lid>
          <lid>
            <lidnr>2</lidnr>
            <al> Indien het eerste lid onder a en b toepassing heeft gevonden,
              worden de desbetreffende opleidingen overeenkomstig de Wet op het
              hoger onderwijs en wetenschappelijk onderzoek in het Centraal
              register opleidingen hoger onderwijs geregistreerd met ingang van
              het studiejaar dat aanvangt in het kalenderjaar waarin dit verdrag
              in werking is getreden.</al>
          </lid>
        </artikel>
        <artikel status="goed">
          <kop>
            <label>Artikel</label>
            <nr>3</nr>
          </kop>
          <lid>
            <lidnr>1</lidnr>
            <al> De Vlaamse Gemeenschap van Belgi&#xEB; erkent de Universiteit
              Limburg als een universiteit in de Vlaamse Gemeenschap in de zin
              van het decreet van 12 juni 1991 betreffende de universiteiten in
              de Vlaamse Gemeenschap. Door deze erkenning is de Universiteit
              Limburg ertoe gerechtigd academische opleidingen aan te bieden en
              de daarop betrekking hebbende academische graden te verlenen in de
              volgende studiegebieden of delen van studiegebieden: Biomedische
              wetenschappen, Wiskunde-informatica-kennistechnologie-ICT en Onderwijskunde.</al>
          </lid>
          <lid>
            <lidnr>2</lidnr>
            <al> De erkenning, bedoeld in het eerste lid, geldt voor de duur van
              het bestaan van de Universiteit Limburg. Mocht de Stichting om
              welke reden dan ook ontbonden worden, gaat het in het eerste lid
              genoemde recht academische opleidingen aan te bieden, niet over op
              het Limburgs Universitair Centrum, behoudens wat betreft de
              opleidingen die het Limburgs Universitair Centrum op het ogenblik
              van de goedkeuring van het Verdrag mag organiseren.</al>
          </lid>
          <lid>
            <lidnr>3</lidnr>
            <al> De Vlaamse Gemeenschap van Belgi&#xEB; kan een uitbreiding van het
              opleidingsaanbod van de Universiteit Limburg in andere
              studiegebieden of delen van studiegebieden dan de in het eerste
              lid genoemde goedkeuren overeenkomstig de in Vlaanderen geldende voorschriften.</al>
          </lid>
        </artikel>
        <artikel status="goed">
          <kop>
            <label>Artikel</label>
            <nr>4</nr>
          </kop>
          <al>Aan de Universiteit Limburg wordt niet eerder een getuigschrift
            uitgereikt of een doctoraat toegekend dan wanneer is voldaan aan de
            voorschriften, bedoeld in de artikelen 2 en 3, betreffende
            aanwijzing, erkenning en uitbreiding van het aanbod van opleidingen
            en opleidingsdelen. </al>
        </artikel>
        <artikel status="goed">
          <kop>
            <label>Artikel</label>
            <nr>5</nr>
          </kop>
          <lid>
            <lidnr>1</lidnr>
            <al> Het Koninkrijk der Nederlanden zal bevorderen dat aan de
              Universiteit Maastricht financi&#xEB;le middelen ter beschikking worden
              gesteld ten behoeve van het verzorgen van wetenschappelijk
              onderwijs aan de Universiteit Limburg in een of meer opleidingen, voorzover</al>
            <lijst level="single" nr-sluiting="." start="1" type="expliciet">
              <li>
                <li.nr>a.</li.nr>
                <al>die opleidingen niet langer door de Universiteit Maastricht
                  worden verzorgd,</al>
              </li>
              <li>
                <li.nr>b.</li.nr>
                <al>die opleidingen overeenkomstig de Wet op het hoger onderwijs
                  en wetenschappelijk onderzoek zijn geregistreerd in het
                  Centraal register opleidingen hoger onderwijs als opleidingen
                  verbonden aan de Universiteit Limburg, en</al>
              </li>
              <li>
                <li.nr>c.</li.nr>
                <al>aan de Universiteit Limburg, indien deze is aangewezen, niet
                  het recht is onthouden om een getuigschrift uit te reiken
                  nadat het afsluitend examen van die opleidingen met goed
                  gevolg is afgelegd,</al>
                <al>met dien verstande dat de vaststelling van de middelen
                  geschiedt overeenkomstig de in Nederland terzake geldende voorschriften.</al>
              </li>
            </lijst>
          </lid>
          <lid>
            <lidnr>2</lidnr>
            <al> Het Koninkrijk der Nederlanden zal tevens bevorderen dat aan de
              Universiteit Maastricht financi&#xEB;le middelen ter beschikking worden
              gesteld ten behoeve van het verzorgen van wetenschappelijk
              onderwijs aan de Universiteit Limburg in een of meer andere
              opleidingen dan die, bedoeld in het eerste lid, voorzover</al>
            <lijst level="single" nr-sluiting="." start="1" type="expliciet">
              <li>
                <li.nr>a.</li.nr>
                <al>die opleidingen zijn geregistreerd in het Centraal register
                  opleidingen hoger onderwijs als opleidingen verbonden aan de
                  Universiteit Limburg, en</al>
              </li>
              <li>
                <li.nr>b.</li.nr>
                <al>aan de Universiteit Limburg, indien deze is aangewezen, niet
                  het recht is onthouden om een getuigschrift uit te reiken
                  nadat het afsluitend examen van die opleidingen met goed
                  gevolg is afgelegd,</al>
                <al>met dien verstande dat ten aanzien van die opleidingen door
                  de regering van het Koninkrijk der Nederlanden is vastgesteld
                  dat de verzorging daarvan, gelet op het geheel van
                  voorzieningen op het gebied van hoger onderwijs in Nederland,
                  in redelijkheid niet ondoelmatig kan worden geacht.</al>
              </li>
            </lijst>
          </lid>
        </artikel>
        <artikel status="goed">
          <kop>
            <label>Artikel</label>
            <nr>6</nr>
          </kop>
          <al>De Vlaamse Gemeenschap van Belgi&#xEB; stelt het Limburgs Universitair
            Centrum financi&#xEB;le middelen ter beschikking ter aanwending door de
            Universiteit Limburg overeenkomstig het in Vlaanderen geldende
            bekostigingsmechanisme van de universiteiten.</al>
        </artikel>
        <artikel status="goed">
          <kop>
            <label>Artikel</label>
            <nr>7</nr>
          </kop>
          <lid>
            <lidnr>1</lidnr>
            <al> Bij de vaststelling van de financi&#xEB;le bijdrage van het
              Koninkrijk der Nederlanden worden in aanmerking genomen de aan de
              Universiteit Limburg ingeschreven studenten die de Nederlandse
              nationaliteit bezitten. </al>
          </lid>
          <lid>
            <lidnr>2</lidnr>
            <al> Bij de vaststelling van de financi&#xEB;le bijdrage van de Vlaamse
              Gemeenschap van Belgi&#xEB; worden in aanmerking genomen de aan de
              Universiteit Limburg ingeschreven studenten die de Belgische
              nationaliteit bezitten.</al>
          </lid>
          <lid>
            <lidnr>3</lidnr>
            <al> De studenten die een andere nationaliteit dan de Nederlandse of
              Belgische bezitten, worden pro rata toegerekend aan elk van de
              Verdragsluitende Partijen volgens de aantallen studenten die
              respectievelijk de Nederlandse nationaliteit en de Belgische
              nationaliteit bezitten.</al>
          </lid>
          <lid>
            <lidnr>4</lidnr>
            <al> De Universiteit Limburg heeft op de voet van gelijkheid met
              andere universiteiten in Nederland en Vlaanderen aanspraak op
              financiering van wetenschappelijk onderzoek in Nederland en
              Vlaanderen door instellingen voor wetenschappelijk onderzoek, die
              op grond van de wet of decreet bevoegd zijn rijksmiddelen of van
              overheidswege verstrekte subsidies dan wel uitkeringen daartoe aan
              te wenden.</al>
          </lid>
        </artikel>
        <artikel status="goed">
          <kop>
            <label>Artikel</label>
            <nr>8</nr>
          </kop>
          <lid>
            <lidnr>1</lidnr>
            <al> Degene die wenst gebruik te kunnen maken van onderwijs- en
              examenvoorzieningen aan de Universiteit Limburg schrijft zich bij
              die universiteit in. De inschrijving als student geschiedt voor
              een opleiding.</al>
          </lid>
          <lid>
            <lidnr>2</lidnr>
            <al> De Universiteit Limburg stelt de hoogte van het inschrijvings-
              en collegegeld vast. Bij de vaststelling van de bedragen van het
              collegegeld wordt de regeling dienaangaande, zoals opgenomen in de
              Wet op het hoger onderwijs en wetenschappelijk onderzoek, in acht genomen.</al>
          </lid>
        </artikel>
        <artikel status="goed">
          <kop>
            <label>Artikel</label>
            <nr>9</nr>
          </kop>
          <lid>
            <lidnr>1</lidnr>
            <al> De Verdragsluitende Partijen regelen de studiefinanciering casu
              quo de studietoelagen aan de studenten die aan de Universiteit
              Limburg zijn ingeschreven. Deze regelingen houden in dat studenten
              die de Nederlandse nationaliteit bezitten, studiefinanciering
              ontvangen overeenkomstig de in Nederland geldende voorschriften en
              studenten die de Belgische nationaliteit bezitten, een
              studietoelage ontvangen overeenkomstig de in Vlaanderen geldende
              voorschriften. De studiefinanciering casu quo de studietoelagen
              dienen gelijkwaardig te zijn aan de studiefinanciering casu quo de
              studietoelagen die respectievelijk studenten die de Nederlandse
              nationaliteit bezitten, aan andere Nederlandse instellingen voor
              hoger onderwijs ontvangen en studenten die de Belgische
              nationaliteit bezitten, aan andere Vlaamse universiteiten
              ontvangen overeenkomstig de vigerende voorschriften. Deze regeling
              laat onverlet aanspraken die op grond van communautair recht
              kunnen worden gemaakt.</al>
          </lid>
          <lid>
            <lidnr>2</lidnr>
            <al> De Universiteit Limburg kan een deel van het inschrijvings- en
              collegegeld compenseren voor de studenten die een studiebeurs
              genieten van de Vlaamse Gemeenschap van Belgi&#xEB;, en voor de
              studenten die zelf of wier ouders of voogden onderworpen zijn aan
              het Belgische belastingstelsel of het Belgische stelsel van
              kinderbijslag zodanig dat hun financi&#xEB;le toestand gelijkwaardig is
              aan die van de studenten aan de andere Vlaamse universiteiten.</al>
          </lid>
        </artikel>
        <artikel status="goed">
          <kop>
            <label>Artikel</label>
            <nr>10</nr>
          </kop>
          <lid>
            <lidnr>1</lidnr>
            <al> De Universiteit Limburg reikt aan de studenten die met goed
              gevolg een opleiding hebben afgerond en met goed gevolg het
              afsluitend examen van die opleiding hebben afgelegd, uit een
              getuigschrift zijnde het getuigschrift, bedoeld in de Wet op het
              hoger onderwijs en wetenschappelijk onderzoek, en het certificaat
              houdende het Vlaamse diploma van een academische graad. De
              studielast van de opleiding bedraagt ten minste 168 studiepunten
              in de zin van de in de eerste volzin genoemde wet, hierna te
              noemen: WHW-studiepunten, of 240 studiepunten in de zin van het
              European Credit Transfer System, hierna te noemen: ECTS-studiepunten.</al>
          </lid>
          <lid>
            <lidnr>2</lidnr>
            <al> De Universiteit Limburg kan het doctoraat toekennen aan
              personen die voldoen aan het daaromtrent in de Nederlandse dan wel
              Vlaamse regelgeving bepaalde.</al>
          </lid>
          <lid>
            <lidnr>3</lidnr>
            <al> De Universiteit Limburg kan het wetenschappelijk en academisch
              onderwijs inrichten volgens het Bachelor/Master systeem.</al>
          </lid>
          <lid>
            <lidnr>4</lidnr>
            <al> De graad van Bachelor wordt behaald na de afronding van een
              opleiding met een studielast van ten minste 126 WHW-studiepunten
              of ten minste 180 ECTS-studiepunten. Onverminderd het eerste lid
              wordt de graad van Master behaald na de afronding van een
              opleiding met een studielast van ten minste 42 WHW-studiepunten of
              ten minste 60 ECTS-studiepunten na het behalen van de graad van
              Bachelor of na het met goed gevolg afronden van een opleiding van
              een gelijkwaardig niveau.</al>
          </lid>
          <lid>
            <lidnr>5</lidnr>
            <al> De graad van Master, behaald aan een door de Universiteit
              Limburg aangeboden opleiding, is gelijkwaardig aan het afsluitend
              examen van een opleiding in het wetenschappelijk onderwijs met een
              studielast van ten minste 168 WHW-studiepunten in Nederland en met
              een academische graad van de tweede cyclus in Vlaanderen.</al>
          </lid>
        </artikel>
        <artikel status="goed">
          <kop>
            <label>Artikel</label>
            <nr>11</nr>
          </kop>
          <al>De regeringen van de Verdragsluitende Partijen stellen een
            Gezamenlijke Commissie in die tot taak heeft de werking van dit
            verdrag te evalueren. De eerste evaluatie vindt plaats vijf jaar na
            de inwerkingtreding van dit verdrag.</al>
        </artikel>
        <artikel status="goed">
          <kop>
            <label>Artikel</label>
            <nr>12</nr>
          </kop>
          <al>Dit Verdrag treedt in werking met ingang van de eerste dag van de
            tweede maand, volgend op de datum waarop de Verdragsluitende
            Partijen elkaar schriftelijk hebben medegedeeld dat aan de
            constitutionele eisen is voldaan. </al>
        </artikel>
        <artikel status="goed">
          <kop>
            <label>Artikel</label>
            <nr>13</nr>
          </kop>
          <al>Dit Verdrag is van toepassing op het Europese deel van het
            Koninkrijk der Nederlanden.</al>
          
        </artikel>
      </wettekst>
      <wetsluiting status="goed">
        <slotformulering>
          <al>GEDAAN te Maastricht op 18 januari 2001 in tweevoud.</al>
          <al>
            <nadruk type="cur">Voor het Koninkrijk der Nederlanden</nadruk>
          </al>
          <al>(w.g.) L. M. L. H. A. HERMANS</al>
          <al>
            <nadruk type="cur">Voor de Vlaamse Gemeenschap van Belgi&#xEB;</nadruk>
          </al>
          <al>(w.g.) M. VANDERPOORTEN</al>
        </slotformulering>
      </wetsluiting>
    </verdragtekst>
  </verdrag>
</wetgeving>
  	