<?xml version="1.0"?>
<!DOCTYPE wetgeving SYSTEM "http://wetten.overheid.nl/dtd/bwb-plus-meta-1_61w.dtd">
<wetgeving bwb-id="BWBR0008486" id="304049" soort="circulaire"><intitule>Richtlijn toepassing detacheringsverbod per 1 juli 1997 Regeling extra werkgelegenehid langdurig werklozen </intitule><circulaire><circulaire-tekst><circulaire.divisie><kop><titel>Inleiding</titel></kop><tekst status="goed"><al>De <extref status="slapend">Regeling Extra werkgelegenheid langdurig werklozen 1996</extref> bevat
              de bepaling dat in het kader van die regeling
              detacheringsconstructies niet zijn toegestaan. In de toelichting
              werd aangegeven dat dit verbod op detacheringen uiterlijk 1 juli
              1997 zou worden ingevoerd.</al><al>De <extref status="slapend">Regeling extra werkgelegenheid langdurig werklozen</extref> is bedoeld
              om onder meer de gemeenten in de gelegenheid te stellen
              structurele en reguliere arbeidsplaatsen te scheppen in een aantal
              onderdelen van de collectieve sector. Net als bij andere reguliere
              arbeidsplaatsen is het de bedoeling dat werknemers die werkzaam
              zijn in het kader van deze regeling hun werkzaamheden
              daadwerkelijk verrichten voor de werkgever met wie zij een
              arbeidsovereenkomst hebben. Met het detacheringsverbod
              onderscheidt de <extref status="slapend">Regeling extra werkgelegenheid langdurig werklozen</extref>
              zich dus nadrukkelijk van de <extref status="slapend">Rijksbijdrageregeling banenpools</extref> en
              de <extref status="slapend">Jeugdwerkgarantiewet</extref>.</al><al>Deze circulaire, die mede namens de minister van Binnenlandse
              Zaken wordt uitgebracht, wil duidelijkheid scheppen over hetgeen
              onder detachering wordt verstaan, welke organisatie-vormen en
              wijzen van aansturing door derden met inachtneming van het
              detacheringsverbod kunnen worden geaccepteerd of moeten worden
              afgewezen en op welke wijze de naleving van het verbod op
              detachering zal worden gewaarborgd. Om organisaties voldoende
              gelegenheid te geven situaties die per 1 juli 1997 in strijd zijn
              met het detacheringsverbod, in overeenstemming te brengen met de
              aanwijzingen in deze richtlijn, is voor die organisaties een
              overgangstermijn van een half jaar voor de effectuering van het
              verbod bepaald. Constructies van voor 1 juli a.s. bestaande
              organisaties die in strijd zijn met het detacheringsverbod, zullen
              met ingang van 1 januari 1998 aan sanctie onderhevig zijn.
              Organisaties opgericht na 1 juli 1997 dienen onmiddellijk in
              overeenstemming te zijn met het detacheringsverbod.</al><al>Dit laat onverlet dat het bestaande organisaties in de
              overgangsperiode wel is toegestaan nieuwe werknemers in dienst te
              nemen. Daarbij is voorzien dat deze werknemers in aanvang mogelijk
              niet conform de richtlijn detacheringsverbod kunnen worden aangesteld.</al><al>Het detacheringsverbod zal voor bepaalde werksituaties
              behoorlijke gevolgen (kunnen) hebben. Daarom zal onderstaand, na
              een weergave van het algemene kader voor de naleving van het
              verbod op detachering, specifiek op enkele zaken worden ingegaan.
              Geoorloofde constructies in geval van een stichtingstructuur, in
              de sectoren openbare veiligheid/toezicht en sport en voor
              werkzaamheden in de particuliere dienstverlening zullen, mede op
              grond van praktijksituaties, worden behandeld met dien verstande,
              dat in alle gevallen het onderstaande algemene kader van
              toepassing is. </al></tekst></circulaire.divisie><circulaire.divisie><kop><titel>Werkgeverschap en detachering</titel></kop><tekst status="goed"><al>Voor de beoordeling of sprake is van ongeoorloofde detachering
              of niet, is het van belang twee aspecten van het werkgeverschap
              van elkaar te onderscheiden: het formele werkgeverschap en het
              materi&#xEB;le werkgeverschap. Twee typen situaties doen zich voor.
              Formeel en materieel werkgeverschap vallen volledig samen, zoals
              in normale arbeidsverhoudingen te doen gebruikelijk is en zo ook
              in het kader van de onderhavige regeling. Dat betekent dat de
              werkgever binnen zijn organisatie arbeid laat verrichten door
              werknemers met wie hij een arbeidsovereenkomst heeft gesloten.
              Hij is als werkgever zelf verantwoordelijk voor de loonbetaling
              van de werknemer, de dagelijkse leiding over de werkzaamheden en
              het toezicht daarop.</al><al>Daarnaast kan een situatie voorkomen waarbij uitsluitend sprake
              is van &#x2019;materieel werkgeverschap&#x2019;. Hierbij laat een werkgever
              arbeid verrichten door werknemers die een arbeidsovereenkomst
              hebben met een derde. Hijzelf verzorgt echter de dagelijkse
              leiding en de controle op de werkzaamheden van deze werknemers. Op
              grond van het detacheringsverbod in de <extref status="slapend">Regeling extra
              werkgelegenheid langdurig werklozen</extref> is het niet toegestaan
              werknemers ter beschikking te stellen of uit te lenen aan een
              andere werkgever, die materieel het werkgeverschap vervult.</al><al>Het detacheringsverbod sluit niet uit dat de werknemers bij of
              voor een andere organisatie werkzaamheden uitvoeren, mits de
              formele werkgever maar de leiding over, het toezicht op en de
              controle over de werkzaamheden behoudt. De werknemer moet in die
              situatie nadrukkelijk zijn opdrachten alleen van zijn formele
              werkgever krijgen en is alleen aan deze formele werkgever
              verantwoording schuldig. Voorzover de afnemer aanwijzingen geeft
              voor de werkzaamheden geschiedt dat via de formele werkgever en
              niet rechtstreeks aan de werknemer. Op deze situatie zal hierna
              voor diverse werkzaamheden nog nader worden ingegaan. </al></tekst></circulaire.divisie><circulaire.divisie><kop><titel>Stichtingen</titel></kop><tekst status="goed"><al>Bij de uitvoering van de <extref status="slapend">Regeling extra werkgelegenheid</extref> zijn
              veel gemeenten overgegaan tot het oprichten van stichtingen, die
              optreden als werkgevers en rechtstreeks werknemers in dienst nemen
              op grond van de <extref status="slapend">Regeling extra werkgelegenheid</extref>. In het
              spraakgebruik wordt dit wel een &#x2019;functionele stichting&#x2019; genoemd,
              waarmee wordt gedoeld op een rechtspersoon met een afgeronde, op
              het publieke domein gerichte doelstelling. Voorbeelden hiervan
              zijn een Stichting Stadswacht of een Stichting Schoon. Dergelijke
              stichtingen blijven onder het detacheringsverbod toegestaan, mits
              daarbij de stichting als formele en materi&#xEB;le werkgever optreedt. </al></tekst></circulaire.divisie><circulaire.divisie><kop><titel>Toezichthoudende functies</titel></kop><tekst status="goed"><al>In <extref status="slapend">artikel 6, lid 2 van de Regeling extra werkgelegenheid</extref> is
              vastgelegd dat het gemeentelijk beleid voor het totstandbrengen
              van nieuwe arbeidsplaatsen op het gebied van openbare veiligheid
              en toezicht, door het gemeentebestuur wordt vastgesteld na
              bespreking in het reguliere driehoeksoverleg van burgemeester,
              officier van justitie en korpschef. In de praktijk wordt meestal
              afgesproken dat de gemeente moet samenwerken met de lokale
              politie. Voor die samenwerking zijn in de praktijk verschillende
              vormen gevonden, waarbij in veel gevallen de rechtstreekse
              operationele aansturing wordt overgelaten aan
              politiefunctionarissen. Onderstaand wordt op enkele van deze
              varianten, en de aanvaardbaarheid daarvan in het licht van het
              detacheringsverbod, ingegaan.</al><al>Een aantal gemeenten is ertoe overgegaan stadswachten onder te
              brengen in een stichting die als formeel werkgever fungeert, maar
              zijn werknemers veelal detacheert bij de politie. De huisvesting
              is op het politiebureau en de project- en de praktijkbegeleider
              zijn politiefunctionarissen. In dit geval vervult de
              politie-organisatie het materi&#xEB;le werkgeverschap. Een dergelijke
              situatie is na 1 juli a.s. niet langer toegestaan. Een
              vergelijkbare situatie kan zich voordoen als de
              preventief-toezichthouders in dienst zijn van de gemeente maar
              feitelijk in de dagelijkse praktijk worden aangestuurd door politiefunctionarissen.</al><al>Met het oog op het aanstaande detacheringsverbod zal in veel
              gevallen getoetst moeten worden of de samenwerking tussen politie
              en stadswachten op de juiste wijze vorm heeft gekregen. Uiteraard
              is deze samenwerking ook na 1 juli a.s. gewenst en noodzakelijk,
              maar de manier waarop zal in veel gevallen moeten wijzigen.
              Rechtstreekse en dagelijkse aansturing van individuele
              stadswachten door politiefunctionarissen die handelen op gezag van
              de korpsleiding of het fysiek onderbrengen van stadswachten bij de
              politie is niet langer mogelijk. Bij de dagelijkse werkzaamheden
              van stadswachten kan uiteraard worden samengewerkt met de politie,
              maar de formele werkgever moet in praktijk leiding geven.</al><al>Voorzover in het driehoeksoverleg is afgesproken dat de politie
              aanwijzingen kan geven voor het functioneren van de stadswachten
              zullen dergelijke aanwijzingen op organisatieniveau in de vorm van
              overleg met het management van de stadswachtorganisatie moeten
              worden gegeven en niet rechtstreeks aan individuele medewerkers.
              Afspraken op managementniveau moeten binnen de betrokken
              organisaties hun vertaling krijgen naar werkniveau. Daarnaast kan
              een politiefunctionaris in een strikt adviserende rol een
              stichtingsbestuur ter zijde staan of kan er op leidinggevend
              niveau van een overlegstructuur tussen gemeente (stichting) en
              politie sprake zijn. </al></tekst></circulaire.divisie><circulaire.divisie><kop><titel>Analoge situaties</titel></kop><tekst status="goed"><al>Extra aandacht is besteed aan de consequenties van het
              detacheringsverbod voor toezichthoudende functies en er is gewezen
              op de veranderingen die de inwerkingtreding van dit verbod voor
              organisaties met deze functies met zich mee kunnen brengen.
              Organisaties met een ander takenpakket, maar een tot dusverre
              analoge manier van inzet van werknemers (te denken valt aan
              openbaar vervoer, boswacht, onderhoud/beheer openbare ruimte)
              dienen onder het detacheringsverbod op dezelfde genoemde wijze het
              werkgeverschap in te vullen. Met andere woorden: elke huidige
              situatie waarin werknemers werkzaamheden uitvoeren die niet onder
              leiding staan van de formele werkgever maar van derden, dient in
              overeenstemming te worden gebracht met hetgeen onder
              &#x2019;Werkgeverschap en detachering&#x2019; uiteen is gezet. Wellicht ten
              overvloede wordt hier herhaald, dat als door een werknemer
              werkzaamheden worden uitgevoerd voor een opdrachtgever, die met de
              formele werkgever de werkzaamheden overeen is gekomen (zie ook
              hierboven), het uitsluitend de formele werkgever kan zijn die aan
              de werknemer leiding geeft en aan wie de werknemer verantwoording
              aflegt. </al></tekst></circulaire.divisie><circulaire.divisie><kop><titel>Sport</titel></kop><tekst status="goed"><al>Per 1 januari 1997 is &#x2019;sport&#x2019; expliciet toegevoegd als sector
              waarbinnen gemeenten arbeidsplaatsen kunnen realiseren.
              Sportorganisaties die voor 50% of meer uit collectieve middelen
              worden gefinancierd, kunnen als gevolg hiervan het werkgeverschap
              gaan vervullen voor werknemers op grond van de <extref status="slapend">regeling Extra
              werkgelegenheid</extref>. Vertegenwoordigers van de sportorganisaties
              hebben erop gewezen dat kleine sportverenigingen mogelijk
              onvoldoende werkzaamheden hebben om een werknemer te voorzien van
              een volledige baan. Een dergelijke situatie kan worden opgelost
              door de oprichting of uitbreiding van een gemeentelijke tak van
              dienst of stichting, die werknemers werkzaamheden laat uitvoeren
              bij uiteenlopende sportorganisaties. De sportorganisaties kunnen
              dan de gewenste werkzaamheden aanmelden bij de leiding van de
              gemeentelijke organisatie waar de werknemers in dienst zijn,
              waarna deze leiding vervolgens het materi&#xEB;le werkgeverschap
              vervult. De suggestie vanuit de sportwereld voor een omgekeerde
              situatie, waarbij verschillende verenigingen gezamenlijk een
              gesubsidieerde werknemer aanstellen, is uitdrukkelijk niet
              toegestaan. </al></tekst></circulaire.divisie><circulaire.divisie><kop><titel>Verrichten van diensten aan particulieren</titel></kop><tekst status="goed"><al>Voorshands wordt er hier op gewezen dat slechts als aan alle
              voorwaarden van de regeling is voldaan, het in het kader van de
              regeling is toegestaan werkzaamheden te verrichten die
              rechtstreeks ten goede komen aan particulieren. Te denken valt
              hierbij aan werkzaamheden als kinderopvang bij ouders thuis of het
              uitvoeren van bepaalde klussen in of rond particuliere woningen.
              Naast het detacheringsverbod dienen voorwaarden als geen
              concurrentievervalsing of passend binnen de in de regeling
              genoemde sectoren, te worden nageleefd. Over het verrichten van
              diensten aan particulieren in het kader van de regeling zal hier
              verder niet op worden ingegaan omdat daarover binnenkort apart een
              uitvoerige brief zal verschijnen. </al></tekst></circulaire.divisie><circulaire.divisie><kop><titel>Toezicht naleving detacheringsverbod</titel></kop><tekst status="goed"><al>Controle op naleving van het detacheringsverbod zal worden
              uitgeoefend door de gemeentelijke accountant. Het controleprotocol
              voor de <extref status="slapend">Regeling extra werkgelegenheid</extref> zal daartoe in bovenstaande
              zin worden aangepast. Om de accountant in staat te stellen na te
              gaan of het detacheringsverbod wordt gerespecteerd, zal de
              administratie van de werkgever arbeidsovereenkomsten met
              werknemers moeten bevatten en in geval van
              preventief-toezichtfuncties, een beschrijving van de
              samenwerkingsafspraken met de politie. Daarnaast moet voor elke
              soort functie worden vastgelegd: wie de werknemer instrueert,
              werkzaamheden opdraagt of anderszins toezicht uitoefent op de
              dagelijkse werkzaamheden van de werknemer. Tenslotte zal uit de
              administratie van de werkgever moeten blijken waar de werknemer is
              gehuisvest en op welke collectieve arbeidsvoorwaardenregeling of
              andere arbeidsrechtelijke overeenkomst, de arbeidsrechtelijke
              afspraken zijn gebaseerd.</al><al>Mocht een accountant niet in staat zijn een goedkeurende
              accountantsverklaring af te geven op grond van gerede twijfel
              over het naleven van het detacheringsverbod, dan kan een
              waarneming ter plekke door de Accountantsdienst van het Ministerie
              van Binnenlandse Zaken worden uitgevoerd.</al></tekst></circulaire.divisie></circulaire-tekst><circulaire-sluiting><ondertekenaar><ondertekening>De <functie>Minister</functie> van <organisatie>Sociale
          Zaken en Werkgelegenheid</organisatie>,<naam><voornaam>A.P.W.</voornaam><achternaam>Melkert</achternaam></naam></ondertekening></ondertekenaar></circulaire-sluiting></circulaire></wetgeving>
  	