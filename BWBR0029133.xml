<?xml version="1.0"?>
<!DOCTYPE wetgeving SYSTEM "http://wetten.overheid.nl/dtd/bwb-plus-meta-1_61w.dtd">
<wetgeving bwb-id="BWBR0029133" dtdversie="2.0" id="449809" soort="beleidsregel">
  
  <intitule>Aanwijzing
handelwijze bij beroep op
noodweer</intitule>
  
  <circulaire>
    
      
    <circulaire-tekst>
      <circulaire.divisie opmaak="default" status="goed">
        <kop>
          <titel status="officieel">Achtergrond</titel>
        </kop>
        <tekst status="goed">
          <al>Noodweer
is verdediging in een situatie, waarin men onverhoeds wordt aangevallen
en waarin alleen zelfverdediging agressie kan afweren. De aangevallen
burger die zijn aanvaller weet te weerstaan, wordt niet gestraft. De
burger heeft het recht zich te verdedigen tegen een ogenblikkelijke
wederrechtelijke aanranding of een onmiddellijk dreigend gevaar
daarvoor. In de gevallen dat de burger van dit recht gebruik maakt,
moet achteraf getoetst worden of hij dat heeft gedaan volgens de
wettelijke en jurisprudenti&#xEB;le regels.</al>
          <al>In het geval er
inderdaad sprake is van een situatie waarin de burger zich genoodzaakt
ziet zich te moeten verdedigen, dient het openbaar ministerie recht te
doen aan de bijzondere omstandigheden waarin betrokkene zich bevindt.
Immers, deze burger ziet zich ongevraagd geconfronteerd met een
aanranding of dreigend gevaar. Dat doet zich het meest pregnant
gevoelen indien de burger wordt geconfronteerd met een aanranding in
zijn meest persoonlijke omgeving zoals de woning, het bedrijf of het
daarbij behorend erf.</al>
          <al>Van noodweerexces is sprake op
het moment dat bij de afweer de grenzen van de noodzakelijke
verdediging worden overschreden als gevolg van de hevige
gemoedstoestand die door de aanranding wordt veroorzaakt. Van
noodweerexces is bijvoorbeeld sprake als harder wordt teruggeslagen dan
nodig is om de aanval af te weren, een wapen wordt gebruikt waar met
minder had kunnen worden volstaan of de situatie waarin langer wordt
doorgeslagen dan strikt noodzakelijk is. Er kan alleen van
noodweerexces worden gesproken, indien er een ogenblikkelijke,
wederrechtelijke aanranding heeft plaatsgehad. Voorts kan een beroep op
noodweerexces alleen slagen indien er sprake was van een
noodweersituatie.</al>
          <al>In deze gevallen wordt het door de
burger wie het overkomt als onrechtvaardig en grievend ervaren dat hij
als verdachte wordt aangemerkt, terwijl hij feitelijk slachtoffer is of
zich dat tenminste voelt. Het is daarom noodzakelijk meer duidelijkheid
te scheppen over de (rechts)positie van degene en over het toepassen
van dwangmiddelen jegens degene die zich heeft verdedigd tegen een
ogenblikkelijke wederrechtelijke aanranding.</al>
          <al>De politie moet
onderzoek doen naar de ware toedracht van het incident. Maar in het
geval het vermoeden rijst dat sprake kan zijn van noodweer of
noodweerexces, dient terughoudendheid te worden betracht met de
aanwending van vrijheidsbenemende
dwangmiddelen.</al>
          <al>Deze aanwijzing beoogt te
bewerkstelligen dat het dwangmiddel &#x2018;aanhouding&#x2019; niet op
de betrokkene zal worden toegepast in de volgende
gevallen:</al>
          <lijst level="single" nr-sluiting="." start="1" type="expliciet">
            <li>
              <li.nr>1.</li.nr>
              <al>Er
was sprake van een noodweersituatie en betrokkene heeft zich op gepaste
wijze verdedigd;</al>
            </li>
            <li>
              <li.nr>2.</li.nr>
              <al>Er was sprake van
een noodweersituatie waarbij betrokkene de grenzen van de noodzakelijke
verdediging heeft overschreden, maar dat dit is gebeurd als gevolg van
de hevige gemoedstoestand die door de aanranding is
veroorzaakt.</al>
            </li>
          </lijst>
          <al>In het geval er duidelijke
aanwijzingen zijn van eigenrichting of van een gedraging die anderszins
niet aan de wettelijke of jurisprudenti&#xEB;le vereisten van noodweer
of noodweerexces voldoen, dienen deze aanwijzingen getoetst te worden
door de rechter-commissaris. Dit betekent dat vrijheidsbeneming van de
hierboven omschreven verdachte uitsluitend tot stand kan komen door de
toewijzing van een rauwelijks ingediende vordering tot
inbewaringstelling.</al>
        </tekst>
        <circulaire.divisie opmaak="default" status="goed">
          <kop>
            <titel status="officieel">Welke
gevallen?</titel>
          </kop>
          <tekst status="goed">
            <al>Deze aanwijzing
geldt voor die gevallen waarbij betrokkene geweld heeft gebruikt tegen
een persoon, waarbij betrokkene claimt dat hij dit geweld
noodzakelijkerwijs heeft moeten gebruiken ter verdediging van lijf,
eerbaarheid of goed. Met andere woorden, er dient sprake te zijn van
een vermoedelijke noodweersituatie (noodweerexces daaronder begrepen).
Niet noodzakelijk is dat betrokkene deze termen met zoveel woorden
gebruikt. Het is voldoende als uit feiten of omstandigheden (een door
de betrokkene afgelegde verklaring daaronder begrepen) blijkt dat zich
vermoedelijk een noodweersituatie heeft
voorgedaan.</al>
            <al>De meest duidelijke gevallen doen zich
voor indien het incident zich heeft voorgedaan in de eigen woning of in
het bedrijf waar de betrokkene werkt, dan wel op het bijbehorende erf.
Dat betekent dat naast de eigen woning ook geweldsdelicten die zich
hebben voorgedaan in winkels en bedrijfsruimten onder het bereik van de
aanwijzing vallen. Ook in de openbare ruimte, bijvoorbeeld in geval van
een straatroof, kan de burger zich genoodzaakt zien zichzelf te
verdedigen.</al>
            <al>Bij geweldsincidenten die zich in een
uitgaansgebied of tijdens een evenement hebben voorgedaan is meestal
niet aanstonds duidelijk wie het initiatief nam tot de ogenblikkelijke
aanranding of het dreigen daarmee. In dat geval is deze aanwijzing niet
van
toepassing.</al>
          </tekst>
        </circulaire.divisie>
        <circulaire.divisie opmaak="default" status="goed">
          <kop>
            <titel status="officieel">Een
verdachte met een bijzondere
positie</titel>
          </kop>
          <tekst status="goed">
            <al>Terughoudendheid
bij de toepassing van het dwangmiddel &#x2018;aanhouding&#x2019;
betekent niet dat er ook terughoudendheid wordt betracht bij het
onderzoek naar het geweldsincident als zodanig. In het belang van de
waarheidsvinding zal de betrokkene dus wel degelijk worden aangemerkt
als verdachte. Maar het betreft in deze zaken wel een verdachte met een
bijzondere positie. Immers, hij is buiten zijn wil in een situatie
gebracht waarin hij geweld heeft moeten gebruiken. Niet zelden wordt
het door de burger als onrechtvaardig en grievend ervaren: dat hij,
juist op het moment dat hij zich genoodzaakt heeft gezien ter
verdediging van lijf en goed geweld te gebruiken, door politie en
justitie als verdachte van een strafbaar feit wordt aangemerkt. Deze
voor de verdachte onaangename ervaring kan voor een groot deel worden
weggenomen door goede voorlichting en een zorgvuldige behandeling van
het onderzoek.</al>
            <al>Het moet betrokkene worden uitgelegd waarom hij
als verdachte wordt aangemerkt. Deze uitleg mag niet worden beperkt tot
de mededeling van welk delict betrokkene wordt verdacht. Ook de
achtergrond, namelijk de waarheidsvinding en dus het onderzoeksbelang
van de politie en het mogelijke belang van de verdachte zelf, dient
betrokkene duidelijk te worden gemaakt. Voor de politie is het
noodzakelijk omdat veel opsporingshandelingen en mogelijkheden tot
onderzoek zijn gerelateerd aan het bestaan van een verdenking en dus
aan het bestaan van een verdachte. Voor de betrokkene zelf kan het van
belang zijn om als verdachte te worden aangemerkt omdat dit zijn
positie met de daarbij behorende rechten markeert. Alleen als verdachte
heeft hij het recht om te zwijgen en heeft hij recht op bijstand van
een
advocaat.</al>
          </tekst>
        </circulaire.divisie>
        <circulaire.divisie opmaak="default" status="goed">
          <kop>
            <titel status="officieel">Inrichting
van het
opsporingsonderzoek</titel>
          </kop>
          <tekst status="goed">
            <al>Indien
de politie op de plaats van het delict wordt geconfronteerd met een
verdachte die vermoedelijk uit noodweer heeft gehandeld, dient de
volgende werkwijze te worden aangehouden.</al>
            <al>De
betrokkene, degene die ervan wordt verdacht het geweld te hebben
gepleegd en zich beroept op noodweer, wordt ter plekke meegedeeld dat
hij wordt aangemerkt als een verdachte in de zin van deze Aanwijzing.
Van betrokkene wordt vervolgens verwacht, omdat ook hij belang heeft
bij de vaststelling van de juiste toedracht van het feit, dat hij
medewerking verleent aan het opsporingsonderzoek. De plaats delict mag
niet worden verstoord en betrokkene dient op verzoek van de politie het
eventueel gebruikte wapen te overhandigen en mogelijk ander materiaal,
zoals kleding waarop zich bijvoorbeeld bloedspatten en/of schotresten
bevinden, ter beschikking te stellen ten behoeve van het
onderzoek.</al>
            <al>Indien er op enigerlei moment in het onderzoek
aanwijzingen zijn dat de verdachte het opsporingsonderzoek tegenwerkt
of de waarheidsvinding belemmert, kan alsnog tot aanhouding worden
overgegaan.</al>
            <al>Van aanhouding van de betrokkene wordt
als regel afgezien. Dit betekent dat dwangmiddelen of bevoegdheden die
uitsluitend toegepast kunnen worden op de &#x2018;aangehouden
verdachte&#x2019; (of op de &#x2018;in verzekering gestelde
verdachte&#x2019;) eveneens achterwege dienen te blijven. Dit betekent
dat <extref status="actief" doc="1.0:v:BWBR0001903&amp;artikel=56" compleet="nee">artikel 56 Sv</extref> integraal buiten toepassing blijft. Voor uitoefening
van de bevoegdheden uit <extref status="actief" doc="1.0:v:BWBR0001903&amp;artikel=55b" compleet="nee">artikel 55b Sv</extref> en <extref status="actief" doc="1.0:v:BWBR0001903&amp;artikel=95" compleet="nee">artikel 95 Sv, eerste lid</extref>, Sv
is staandehouding voldoende.</al>
            <al>Zo mogelijk wordt de verdachte ter
plekke gehoord. Is dat niet mogelijk, dan wordt betrokkene uitgenodigd
op het politiebureau om aldaar een verklaring af te leggen. Voorts
wordt betrokkene gevraagd zijn medewerking te verlenen aan het
opsporingsonderzoek, waaronder mede in het kader van sporenonderzoek
het onderzoek aan kleding en lichaam wordt verstaan. Daarbij dient aan
de betrokkene te worden meegedeeld dat hij, als verdachte, tot een
dergelijke medewerking niet verplicht is. Als de betrokkene
vermoedelijk sporendrager is in de zaak tegen de aanrander kan het
onder omstandigheden noodzakelijk zijn <extref status="actief" doc="1.0:v:BWBR0001903&amp;artikel=195" compleet="nee">artikel 195, derde lid, Sv</extref> toe
te passen. Daarvoor is de tussenkomst van de rechter-commissaris
noodzakelijk.</al>
            <al>Van de politie wordt gevraagd om in een situatie
waarin vermoedelijk noodweer een rol speelt, omstandig te verbaliseren
over de personen betrokken bij de gebeurtenis en de omstandigheden
waaronder het heeft plaatsgevonden. Op basis van deze processen-verbaal
beoordeelt de officier van justitie of het waarschijnlijk is dat een
beroep op noodweer(exces) door de zittingsrechter al dan niet
gehonoreerd zal worden. Uitsluitend indien hij tot het oordeel komt dat
het waarschijnlijk is dat een dergelijk beroep niet gehonoreerd zal
worden, kan de officier van justitie van de rechter-commissaris
vorderen dat deze rauwelijks een bevel inbewaringstelling verleent. In
dat geval moet, behalve aan de eis van het zojuist bedoelde
waarschijnlijkheidsoordeel, vanzelfsprekend ook voldaan zijn aan de
vereisten van <extref status="actief" doc="1.0:v:BWBR0001903&amp;artikel=67" compleet="nee">artikel 67</extref> en <extref status="actief" doc="1.0:v:BWBR0001903&amp;artikel=67a" compleet="nee">67a Sv</extref>.</al>
            <al>Samenvattend: een verdachte
met een bijzondere positie als bedoeld in deze Aanwijzing, wordt in
beginsel niet aangehouden, in verzekering gesteld of in voorlopige
hechtenis genomen. Op deze hoofdregel bestaat een aantal
uitzonderingen:</al>
            <lijst level="single" nr-sluiting="." start="1" type="expliciet">
              <li>
                <li.nr>1.</li.nr>
                <al>Indien er aanwijzingen zijn dat de verdachte het
opsporingsonderzoek tegenwerkt of de waarheidsvinding belemmert, kan de
officier van justitie &#x2013; en bij heterdaad de hulpofficier van
justitie &#x2013; besluiten dat de verdachte wordt aangehouden en
(indien nodig) in verzekering wordt
gesteld.</al>
              </li>
              <li>
                <li.nr>2.</li.nr>
                <al>Indien de officier van
justitie in de loop van het onderzoek het niet waarschijnlijk acht dat
een beroep op noodweer(exces) zal worden gehonoreerd, kan de officier
van justitie rauwelijks de bewaring
vorderen.</al>
              </li>
              <li>
                <li.nr>3.</li.nr>
                <al>In onderstaande situaties
blijft deze aanwijzing buiten toepassing en oefent de (hulp)officier
van justitie de eigen bevoegdheden
uit:</al>
                <lijst level="single" nr-sluiting="." start="1" type="expliciet">
                  <li>
                    <li.nr>&#x2013;</li.nr>
                    <al>Er
is sprake van een situatie waarbij de betrokkene een vuurwapen heeft
gebruikt.</al>
                  </li>
                  <li>
                    <li.nr>&#x2013;</li.nr>
                    <al>Het onmiddellijk
aannemelijk is dat er een relatie met andere strafbare feiten bestaat
waarbij de betrokkene als mogelijke dader is betrokken. Bijvoorbeeld
wanneer het voorval zich in de eigen woning heeft afgespeeld en zich in
diezelfde woning ook een hennepplantage
bevindt.</al>
                  </li>
                  <li>
                    <li.nr>&#x2013;</li.nr>
                    <al>Het geweldsincident
heeft zich voorgedaan in een uitgaansgebied of tijdens een
evenement.</al>
                  </li>
                </lijst>
              </li>
            </lijst>
          </tekst>
        </circulaire.divisie>
      </circulaire.divisie>
      <circulaire.divisie opmaak="default" status="goed">
        <kop>
          <titel status="officieel">Overgangsrecht</titel>
        </kop>
        <tekst status="goed">
          <al>Deze
aanwijzing heeft onmiddellijke gelding vanaf de datum van
inwerkingtreding.</al>
        </tekst>
      </circulaire.divisie>
    </circulaire-tekst>
  </circulaire>
</wetgeving>
  	