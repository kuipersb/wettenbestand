<?xml version="1.0"?>
<!DOCTYPE wetgeving SYSTEM "http://wetten.overheid.nl/dtd/bwb-plus-meta-1_61w.dtd">
<wetgeving bwb-id="BWBR0007372" id="300599" soort="circulaire"><intitule>Mutaties gegarandeerde leningen eigen woningen met toepassing van de rijksdeelneming</intitule><circulaire><circulaire.aanhef><context><context.al type="onbepaald">Circulaire aan de Colleges van Burgemeester en Wethouders</context.al></context></circulaire.aanhef><circulaire-tekst><tekst status="goed"><al>Geacht College,</al><al>Met mijn  <extref status="slapend">circulaire MG 94-40</extref>, van 25 november 1994, informeerde ik U
          inzake de intrekking van de <extref status="slapend" verwijzing-id="1897130">Regeling deelneming in garanties
          woninggebonden subsidies</extref> met ingang van 1 januari 1995. In de regeling
          en de daarbij behorende toelichting is onder andere aangegeven hoe er
          dient te worden gehandeld bij verzoeken om een opvolgende garantie,
          alsmede bij overige mutaties in reeds lopende gemeentegaranties met rijksdeelneming.</al><al>Ten aanzien van een opvolgende garantie staat daarover in de
          regeling (<extref status="slapend" verwijzing-id="1897131">artikel IV</extref>) bepaald, dat het Rijk slechts deelneemt in het
          verlies dat voortvloeit uit een besluit van de gemeente tot een
          opvolgende garantie, indien het inkomen van de aanvrager getoetst is
          door de gemeente overeenkomstig de normen gesteld door de Stichting
          Waarborgfonds Eigen Woningen (WEW).</al><al>In de toelichting op dat artikel, waarin tevens staat aangegeven hoe
          te handelen bij verzoeken om overige mutaties in reeds lopende
          gemeentegaranties met rijksdeelneming, wordt evenwel gesproken over
          het door de gemeente laten uitvoeren van een toets (op basis van de
          normen van eerder genoemde stichting) door de financier bij wie de
          eigenaar-bewoner de desbetreffende lening destijds heeft afgesloten.</al><al>Hierdoor is onduidelijkheid ontstaan over de vraag welke instantie
          er nu dient te toetsen bij verzoeken om een opvolgende garantie,
          danwel bij overige mutaties in reeds lopende gemeentegaranties met
          rijksdeelneming. Bovendien wordt inmiddels de noodzaak van een toets
          bij elke mutatie in twijfel getrokken. Reden waarom ik in overleg met
          de VNG en het WEW heb besloten de <extref status="slapend" verwijzing-id="1897132">regeling tot intrekking van de
          Regeling deelneming in garanties woninggebonden subsidies</extref>, alsmede de
          daarbij behorende toelichting, met terugwerkende kracht tot en met 1
          januari 1995 te wijzigen.</al><al>De wijziging houdt in dat bij een verzoek om een opvolgende
          garantie, waarbij sprake is van een hoger leningsbedrag dan het
          restant-schuldbedrag van de eerder gegarandeerde lening, en bij een
          verzoek van een van de geldnemers om ontslag uit de hoofdelijke
          aansprakelijkheid in een reeds lopende gemeentegarantie met
          rijksdeelneming, een toets dient te worden uitgevoerd op basis van de
          op dat moment geldende (door VROM en VNG goedgekeurde) normen van het
          WEW, zonder daarbij voor te schrijven welke instantie die toets dient
          uit te voeren. Hierdoor heeft de gemeente de vrije keuze om bedoelde
          toets zelf, danwel door een derde te laten uitvoeren.</al><al>Omdat honorering van verzoeken om andere mutaties, dan de hiervoor
          genoemde opvolgende garantie en ontslag uit hoofdelijke
          aansprakelijkheid, in principe niet leiden tot verhoging van het
          financi&#xEB;le risico voor de gemeente, VROM en het WEW, is een toets voor
          die andere mutaties niet langer een voorwaarde voor rijksdeelneming in
          een verlies van de gemeente. Ook zal het WEW, in het kader van de
          afkoop van oude garantieverplichtingen, die toets niet verlangen.</al><al>Overigens is met het WEW afgesproken dat zij aan de gemeente een
          afzonderlijke brief zal zenden over de behandeling van mutaties bij
          gegarandeerde leningen met rijksdeelneming, welke inhoudelijk met VROM
          en de VNG is afgestemd.</al><al>In verband met het vorenstaande doe ik U hierbij toekomen de
          regeling tot wijziging van de <extref status="slapend" verwijzing-id="1897133">regeling tot intrekking van de Regeling
          deelneming in garanties woninggebonden subsidies</extref> en de daarbij
          behorende toelichting.</al><al>Voor eventuele nadere informatie of toelichting kunt U contact
          opnemen met de Directie Bestuursdienst, bereikbaar onder het in de
          aanhef van deze circulaire genoemde telefoonnummer.</al></tekst></circulaire-tekst><circulaire-sluiting><ondertekenaar><ondertekening>
        Hoogachtend, De <functie>Staatssecretaris</functie> van
          <organisatie>Volkshuisvesting, Ruimtelijke Ordening en Milieubeheer</organisatie>,<naam><voornaam>D.K.J.</voornaam><achternaam>Tommel</achternaam></naam></ondertekening></ondertekenaar></circulaire-sluiting></circulaire></wetgeving>
  	