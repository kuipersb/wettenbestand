<?xml version="1.0"?>
<!DOCTYPE wetgeving SYSTEM "http://wetten.overheid.nl/dtd/bwb-plus-meta-1_61w.dtd">
<wetgeving bwb-id="BWBR0008022" id="301159" soort="circulaire"><intitule>Huurbeleid</intitule><circulaire><circulaire.aanhef><context><context.al type="onbepaald">Geacht College,</context.al></context></circulaire.aanhef><circulaire-tekst><tekst status="goed"><al>Met deze circulaire stel ik u op de hoogte van de laatste
          ontwikkelingen op het gebied van het huurbeleid. Ik verzoek u het
          onderstaande onder de aandacht te brengen van zowel de sociale als de
          particuliere verhuurders en zo mogelijk de huurdersorganisaties in uw
          gemeente.</al></tekst><circulaire.divisie><kop><titel>Wetsvoorstel procesvereisten</titel></kop><tekst status="goed"><al>Op 2 april heeft de Eerste Kamer het wetsvoorstel
            &#x2019;procesvereisten&#x2019; verworpen. Dit betekent dat deze vereisten op de
            huurverhogingen van en na 1 juli 1996 niet van toepassing zijn. De
            Landelijke Centrales van woningcorporaties, de Raad voor Onroerende
            Zaken en de Woonbond zijn evenwel van oordeel, dat regels en
            procedures voor het overleg tussen verhuurders en
            huurdersorganisaties nodig zijn. De Landelijke Centrales hebben hun
            leden gewezen op de wenselijkheid om bij huurverhoging
            overeenkomstig de procesvereisten te handelen. Hierover hebben zij
            hun leden voorgelicht. Verder heeft de Raad voor Onroerende Zaken
            zijn leden opgeroepen toepassing te geven aan de model-omgangscode
            die de Raad samen met de Woonbond voor de particuliere huursector
            heeft ontwikkeld.</al><al>Overigens zijn voor de huurverhogingen vanaf 1 juli 1996 de
            bestaande vormvereisten voor de voorstellen tot wijziging van de
            huurprijs (de zogenaamde huuraanzegging) van zelfstandige woonruimte
            onder de huursombenadering ongewijzigd gebleven (<extref status="slapend">artikel 19
            Huurprijzenwet woonruimte</extref> (HPW)). Dit betekent onder meer dat
            verhuurders bij een huuraanzegging van meer dan 5,5 % gebruik moeten
            maken van het voorgeschreven huurverhogingsformulier (model
            2.2340.2500.4) en deze huurverhoging dienen toe te lichten aan de
            hand van de woningwaardering (model 2.2340.2500.5) dan wel een naar
            inhoud en indeling overeenkomend formulier. Overigens kunnen
            verhuurders die het oude formulierensetje nog in voorraad hebben,
            eerst deze formulieren opmaken alvorens de huidige formulieren te
            gebruiken.</al></tekst></circulaire.divisie><circulaire.divisie><kop><titel>Huurprijzen na ingrijpende verbetering van woningen</titel></kop><tekst status="goed"><al>De Tweede Kamer heeft het zogenaamde Huursomwetsvoorstel aanvaard.
            Het voorstel ligt thans ter behandeling bij de Eerste Kamer. Indien
            het wetsvoorstel na tot wet te zijn verheven op 1 juli 1996 van
            kracht wordt, houdt dit in tegenstelling tot het gestelde in bijlage
            II van <extref status="slapend">circulaire MG 96-03</extref> het volgende in ten aanzien van de
            ministeri&#xEB;le huurprijsvaststelling bij ingrijpende verbetering.</al><al>De huurprijs van ingrijpend verbeterde woningen waarvoor op of n&#xE1;
            1 juli 1996 geldelijke steun is toegekend wordt dezerzijds niet meer
            vastgesteld. Er zijn voor die gevallen geen verplichte
            huurverhogingen meer. Voor reeds eerder ingrijpend verbeterde
            woningen die nog &#xE9;&#xE9;n of meer van de verplichte vijf huurverhogingen
            hadden moeten krijgen, is de facultatieve huurverhoging van
            toepassing. Facultatieve huurverhogingen kunnen elkaar iedere twaalf
            maanden opvolgen, ook als er tussendoor een huurverhoging wegens
            woningverbetering heeft plaatsgevonden.</al><al>Als overgangsmaatregel geldt dat de huurprijs dezerzijds nog wel
            wordt vastgesteld voor woningen waarvoor v&#xF3;&#xF3;r 1 juli 1996 subsidie
            is toegekend. In dit geval vervalt eveneens de verplichte
            huurverhoging en kan de eerste (facultatieve) huurverhoging ingaan
            op 1 juli van het jaar waarin het op 1 juli minstens &#xE9;&#xE9;n jaar
            geleden is, dat de verbetering is gereedgekomen. Is een woning
            bijvoorbeeld v&#xF3;&#xF3;r 1 juli 1995 ingrijpend verbeterd, dan vindt de
            eerste (facultatieve) huurverhoging plaats op of na 1 juli 1996.
            Vindt de oplevering op of n&#xE1; 1 juli 1995 plaats, dan mag de
            huurprijs niet per 1 juli 1996 worden verhoogd. </al></tekst></circulaire.divisie><circulaire.divisie><kop><titel>Wijziging huurprijzenwet in verband met woningaanpassing voor gehandicapten</titel></kop><tekst status="goed"><al>Per 1 april 1996 is een wijziging van <extref status="slapend">artikel 10 HPW</extref> van kracht
            geworden. De wijziging houdt verband met gesubsidieerde
            woningaanpassingen voor gehandicapten, waarbij de aanpassingskosten
            meer dan f 45.000,&#x2013; bedragen.</al><al>Van deze kosten wordt 75% gesubsidieerd door de Ziekenfondsraad.
            Het niet-subsidiabele deel kan &#x2013; indien de verhuurder dit betaalt &#x2013;
            worden doorberekend in de huur. Indien huurder en verhuurder na het
            gereedkomen van de aanpassing alsnog een geschil mochten krijgen
            over de oorspronkelijk overeengekomen huurverhoging dan kan de
            huurcommissie om advies dan wel een uitspraak worden gevraagd. Deze
            kan dan per elke f 500,&#x2013; door de verhuurder bestede kosten &#xE9;&#xE9;n waarderingspunt
            toekennen. Uitgangspunt daarbij is, dat de kosten in een redelijke
            verhouding staan tot de geboden kwaliteit.</al><al>Voor nadere informatie over deze circulaire kunt u zich richten
            tot de secretariaten van de huurcommissies.</al></tekst></circulaire.divisie></circulaire-tekst><circulaire-sluiting><ondertekenaar><ondertekening>Hoogachtend,</ondertekening><ondertekening>
         De <functie>Staatssecretaris</functie> van
          <organisatie>Volkshuisvesting, Ruimtelijke Ordening en Milieubeheer</organisatie>,<naam><voornaam>D.K.J.</voornaam><achternaam>Tommel</achternaam></naam></ondertekening></ondertekenaar></circulaire-sluiting></circulaire></wetgeving>
  	