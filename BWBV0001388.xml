<?xml version="1.0"?>
<!DOCTYPE wetgeving SYSTEM "http://wetten.overheid.nl/dtd/bwb-plus-meta-1_61w.dtd">
<wetgeving bwb-id="BWBV0001388" id="10000003509" verdragnummer="008684" soort="verdrag">
  <intitule>Verdrag tussen de Regering van het Koninkrijk der Nederlanden en de Macedonische
    Regering inzake de bevordering en de wederzijdse bescherming van investeringen</intitule>
  
  
  
  <verdrag tekst="authentiek" xml:lang="nl">
    <verdragtekst>
      <kop>
        <titel>Verdrag tussen de Regering van het Koninkrijk der Nederlanden en
          de Macedonische Regering inzake de bevordering en de wederzijdse
          bescherming van investeringen</titel>
      </kop>
      <aanhef>
        <preambule>
          <al>De Regering van het Koninkrijk der Nederlanden</al>
          <al>en</al>
          <al>de Macedonische Regering</al>
          <al>(hun Staten hierna te noemen &#x201E;de Verdragsluitende Staten"),</al>
          <al>Geleid door de wens de van oudsher bestaande vriendschapsbanden
            tussen hun landen te versterken en de economische betrekkingen
            tussen hen uit te breiden en te intensiveren, met name wat betreft
            investeringen door de onderdanen van de ene Verdragsluitende Staat
            op het grondgebied van de andere Verdragsluitende Staat,</al>
          <al>In het besef dat overeenstemming omtrent de aan dergelijke
            investeringen toe te kennen behandeling het kapitaalverkeer en de
            overdracht van technologie tussen, alsmede de economische
            ontwikkeling van de Verdragsluitende Staten zal stimuleren, en dat
            een eerlijke en rechtvaardige behandeling van investeringen
            wenselijk is,</al>
          <al>Zijn het volgende overeengekomen:</al>
        </preambule>
      </aanhef>
      <wettekst>
        
        <artikel status="goed">
          <kop>
            <label>Artikel</label>
            <nr>1</nr>
          </kop>
          <al>Voor de toepassing van dit Verdrag:</al>
          <lijst level="single" nr-sluiting="." start="1" type="expliciet">
            <li>
              <li.nr>a.</li.nr>
              <al>wordt onder de term &#x201E;investeringen" verstaan: alle
                soorten vermogensbestanddelen en in het bijzonder, doch niet uitsluitend:</al>
            <lijst level="single" nr-sluiting="." start="1" type="expliciet">
            <li>
              <li.nr>i.</li.nr>
              <al>roerende en onroerende zaken, alsmede andere zakelijke rechten
                met betrekking tot alle soorten vermogensbestanddelen;</al>
            </li>
            <li>
              <li.nr>ii.</li.nr>
              <al>rechten ontleend aan aandelen, obligaties en andere soorten
                belangen in ondernemingen en joint ventures;</al>
            </li>
            <li>
              <li.nr>iii.</li.nr>
              <al>aanspraken op geld, op andere vermogensbestanddelen of op
                iedere prestatie die economische waarde heeft;</al>
            </li>
            <li>
              <li.nr>iv.</li.nr>
              <al>rechten op het gebied van de intellectuele eigendom,
                technische werkwijzen, goodwill en know-how;</al>
            </li>
            <li>
              <li.nr>v.</li.nr>
              <al>rechten verleend krachtens het publiekrecht of bij
                overeenkomst, met inbegrip van rechten tot het opsporen,
                exploreren, ontginnen en winnen van natuurlijke rijkdommen;</al>
            </li>
          </lijst></li>
          <li>
              <li.nr>b.</li.nr>
              <al>omvat de term &#x201E;onderdanen" met betrekking tot elk van de
                Verdragsluitende Staten:</al>
            <lijst level="single" nr-sluiting="." start="1" type="expliciet">
            <li>
              <li.nr>i.</li.nr>
              <al>natuurlijke personen die de nationaliteit van die
                Verdragsluitende Staat hebben; </al>
            </li>
            <li>
              <li.nr>ii.</li.nr>
              <al>rechtspersonen die zijn opgericht krachtens het recht van die
                Verdragsluitende Staat;</al>
            </li>
            <li>
              <li.nr>iii.</li.nr>
              <al>rechtspersonen die niet zijn opgericht krachtens het recht van
                die Verdragsluitende Staat, maar die onder al dan niet
                rechtstreeks toezicht staan van natuurlijke personen zoals
                omschreven onder i of van rechtspersonen zoals omschreven onder ii;</al>
            </li>
          </lijst></li><li>
              <li.nr>c.</li.nr>
              <al>omvat het grondgebied van de Verdragsluitende Staten respectievelijk:</al>
            <lijst level="single" nr-sluiting="." start="1" type="expliciet">
            <li>
              <li.nr>i.</li.nr>
              <al>het Nederlandse grondgebied, met inbegrip van alle aan de
                territoriale zee grenzende gebieden waarin de Nederlandse
                Verdragsluitende Staat, overeenkomstig het internationale recht,
                rechtsmacht of soevereine rechten uitoefent met betrekking tot
                de zeebodem, de ondergrond daarvan en de wateren boven de
                zeebodem, en hun natuurlijke rijkdommen;</al>
            </li>
            <li>
              <li.nr>ii.</li.nr>
              <al>het Macedonische grondgebied, zijnde land, wateren en lucht,
                waarover de Macedonische Verdragsluitende Staat overeenkomstig
                het internationale recht soevereine rechten en rechtsmacht uitoefent.</al>
            </li>
          </lijst></li><li>
              <li.nr>d.</li.nr>
              <al>wordt onder de term &#x201E;opbrengsten" verstaan: het geld dat
                een investering heeft opgebracht en in het bijzonder doch niet
                uitsluitend winst, interest, dividenden, vergoedingen met
                betrekking tot licenties, alsmede andere soortgelijke vergoedingen.</al>
            </li></lijst>
          
          
          
          
          
          
        </artikel>
        <artikel status="goed">
          <kop>
            <label>Artikel</label>
            <nr>2</nr>
          </kop>
          <al>Elke Verdragsluitende Staat bevordert, binnen het kader van zijn
            wetten en voorschriften, de economische samenwerking door middel van
            de bescherming op zijn grondgebied van investeringen van onderdanen
            van de andere Verdragsluitende Staat. Met inachtneming van het recht
            van elke Verdragsluitende Staat de door zijn wetten of voorschriften
            verleende bevoegdheden uit te oefenen, staat elke Verdragsluitende
            Partij dergelijke investeringen toe.</al>
        </artikel>
        <artikel status="goed">
          <kop>
            <label>Artikel</label>
            <nr>3</nr>
          </kop>
          <lid>
            <lidnr>1</lidnr>
            <al> Elke Verdragsluitende Staat waarborgt een eerlijke en
              rechtvaardige behandeling van de investeringen van onderdanen van
              de andere Verdragsluitende Staat en belemmert niet, door
              onredelijke of discriminatoire maatregelen, de werking, het
              beheer, de instandhouding, het gebruik, het genot of de
              vervreemding daarvan door deze onderdanen. Elke Verdragsluitende
              Staat kent aan die investeringen volledige fysieke zekerheid en
              bescherming toe.</al>
          </lid>
          <lid>
            <lidnr>2</lidnr>
            <al> In het bijzonder kent elke Verdragsluitende Staat aan die
              investeringen een behandeling toe, die in ieder geval niet minder
              gunstig is dan die welke wordt toegekend aan investeringen van
              zijn eigen onderdanen of aan investeringen van onderdanen van een
              derde Staat, naar gelang van wat het gunstigst is voor de
              betrokken onderdaan. </al>
          </lid>
          <lid>
            <lidnr>3</lidnr>
            <al> Indien een Verdragsluitende Staat onderdanen van een derde
              Staat bijzondere voordelen heeft toegekend uit hoofde van
              overeenkomsten tot oprichting van douane-unies, economische unies,
              monetaire unies of soortgelijke instellingen, dan wel op grond van
              interim-overeenkomsten die tot zodanige unies of instellingen
              leiden, is die Verdragsluitende Staat niet verplicht zodanige
              voordelen toe te kennen aan onderdanen van de andere
              Verdragsluitende Staat.</al>
          </lid>
          <lid>
            <lidnr>4</lidnr>
            <al> Elke Verdragsluitende Staat komt alle verplichtingen na die hij
              is aangegaan met betrekking tot de behandeling van investeringen
              van onderdanen van de andere Verdragsluitende Staat.</al>
          </lid>
          <lid>
            <lidnr>5</lidnr>
            <al> Indien naast dit Verdrag de wettelijke bepalingen van een van
              beide Verdragsluitende Staten of verplichtingen krachtens
              internationaal recht die thans tussen de Verdragsluitende Staten
              bestaan of op een later tijdstip onderling worden aangegaan, een
              algemene of bijzondere regeling bevatten op grond waarvan
              investeringen door onderdanen van de andere Verdragsluitende Staat
              aanspraak kunnen maken op een behandeling die gunstiger is dan in
              dit Verdrag is voorzien, heeft een dergelijke regeling, in zoverre
              zij gunstiger is, voorrang boven dit Verdrag.</al>
          </lid>
        </artikel>
        <artikel status="goed">
          <kop>
            <label>Artikel</label>
            <nr>4</nr>
          </kop>
          <al>Met betrekking tot belastingen, heffingen, lasten en
            verminderingen en vrijstellingen van belasting kent iedere
            Verdragsluitende Staat aan onderdanen van de andere Verdragsluitende
            Staat die zich op zijn grondgebied met economische activiteiten
            bezighouden, een behandeling toe die niet minder gunstig is dan die
            welke wordt toegekend aan zijn eigen onderdanen of aan die van een
            derde Staat die zich in dezelfde omstandigheden bevinden, naar
            gelang van wat het gunstigst is voor de betrokken onderdanen.
            Hierbij wordt evenwel geen rekening gehouden met bijzondere
            belastingvoordelen door die Staat toegekend:</al>
          <lijst level="single" nr-sluiting="." start="1" type="expliciet">
            <li>
              <li.nr>a.</li.nr>
              <al>krachtens een verdrag ter vermijding van dubbele belasting; of</al>
            </li>
            <li>
              <li.nr>b.</li.nr>
              <al>uit hoofde van zijn deelneming aan een douane-unie,
                economische unie of soortgelijke instelling; of</al>
            </li>
            <li>
              <li.nr>c.</li.nr>
              <al>op basis van wederkerigheid met een derde Staat.</al>
            </li>
          </lijst>
        </artikel>
        <artikel status="goed">
          <kop>
            <label>Artikel</label>
            <nr>5</nr>
          </kop>
          <al>De Verdragsluitende Staten waarborgen dat betalingen die verband
            houden met een investering kunnen worden overgemaakt. De
            overmakingen geschieden in vrij inwisselbare valuta, zonder
            beperking of vertraging. Deze overmakingen omvatten in het
            bijzonder, doch niet uitsluitend:</al>
          <lijst level="single" nr-sluiting="." start="1" type="expliciet">
            <li>
              <li.nr>a.</li.nr>
              <al>winsten, interest, dividenden en andere lopende inkomsten;</al>
            </li>
            <li>
              <li.nr>b.</li.nr>
              <al>gelden nodig</al>
            <lijst level="single" nr-sluiting="." start="1" type="expliciet">
            <li>
              <li.nr>i.</li.nr>
              <al>voor het verwerven van grondstoffen of hulpmaterialen,
                halffabrikaten of eindproducten, of </al>
            </li>
            <li>
              <li.nr>ii.</li.nr>
              <al>om kapitaalgoederen te vervangen teneinde de continu&#xEF;teit van
                investering te waarborgen;</al>
            </li>
          </lijst></li>
          <li>
              <li.nr>c.</li.nr>
              <al>bijkomende gelden nodig voor de ontwikkeling van een investering;</al>
            </li>
            <li>
              <li.nr>d.</li.nr>
              <al>gelden voor de terugbetaling van leningen;</al>
            </li>
            <li>
              <li.nr>e.</li.nr>
              <al>royalty's of honoraria;</al>
            </li>
            <li>
              <li.nr>f.</li.nr>
              <al>inkomsten uit arbeid van natuurlijke personen;</al>
            </li>
            <li>
              <li.nr>g.</li.nr>
              <al>opbrengsten van de verkoop of liquidatie van de investering;</al>
            </li>
            <li>
              <li.nr>h.</li.nr>
              <al>schadeloosstelling in geval van onteigening uit hoofde van
                artikel 6;</al>
            </li><li>
              <li.nr>i.</li.nr>
              <al>betalingen uit hoofde van artikel 7.</al>
            </li></lijst>
          
          
          
            
          
        </artikel>
        <artikel status="goed">
          <kop>
            <label>Artikel</label>
            <nr>6</nr>
          </kop>
          <al>Geen der Verdragsluitende Staten neemt maatregelen waardoor direct
            of indirect aan onderdanen van de andere Verdragsluitende Staat hun
            investeringen worden ontnomen, tenzij aan de volgende voorwaarden
            wordt voldaan:</al>
          <lijst level="single" nr-sluiting="." start="1" type="expliciet">
            <li>
              <li.nr>a.</li.nr>
              <al>de maatregelen worden genomen in het algemeen belang en met
                inachtneming van een behoorlijke rechtsgang,</al>
            </li>
            <li>
              <li.nr>b.</li.nr>
              <al>de maatregelen zijn niet discriminatoir of in strijd met enige
                verbintenis die de Verdragsluitende Staat die deze maatregelen
                neemt, is aangegaan;</al>
            </li>
            <li>
              <li.nr>c.</li.nr>
              <al>de maatregelen gaan vergezeld van een billijke
                schadeloosstelling. Deze schadeloosstelling dient overeen te
                komen met de werkelijke waarde van de desbetreffende
                investeringen, dient rente te omvatten tegen een gewone
                commerci&#xEB;le rentevoet tot de datum van betaling en dient, wil
                zij doeltreffend zijn voor de gerechtigden, zonder vertraging te
                worden betaald en te kunnen worden overgemaakt naar het door de
                betrokken gerechtigden aangewezen land en in de valuta van het
                land waarvan de gerechtigden onderdaan zijn of in een door de
                gerechtigden aanvaarde vrij inwisselbare valuta.</al>
            </li>
          </lijst>
        </artikel>
        <artikel status="goed">
          <kop>
            <label>Artikel</label>
            <nr>7</nr>
          </kop>
          <al>Aan onderdanen van de ene Verdragsluitende Staat die verliezen
            lijden met betrekking tot hun investeringen op het grondgebied van
            de andere Verdragsluitende Staat wegens oorlog of een ander gewapend
            conflict, revolutie, een nationale noodtoestand, opstand, oproer of
            ongeregeldheden, wordt de laatstbedoelde Verdragsluitende Staat wat
            restitutie, schadevergoeding, schadeloosstelling of een andere
            regeling betreft, geen minder gunstige behandeling toegekend dan die
            welke die Verdragsluitende Staat toekent aan zijn eigen onderdanen
            of aan onderdanen van een derde Staat, naar gelang van wat het
            gunstigst is voor de betrokken onderdanen. </al>
        </artikel>
        <artikel status="goed">
          <kop>
            <label>Artikel</label>
            <nr>8</nr>
          </kop>
          <al>Indien de investeringen van een onderdaan van de ene
            Verdragsluitende Staat verzekerd zijn tegen niet-commerci&#xEB;le
            risico's of anderszins aanleiding geven tot de betaling van
            schadevergoeding ter zake van die investeringen krachtens een bij
            wet, voorschrift of overheidscontract ingesteld stelsel, wordt de
            subrogatie van de verzekeraar of de herverzekeraar of de door de ene
            Verdragsluitende Staat aangewezen instantie in de rechten van de
            bedoelde onderdaan, ingevolge de voorwaarden van deze verzekering of
            krachtens een andere gegeven schadeloosstelling, door de andere
            Verdragsluitende Staat erkend.</al>
        </artikel>
        <artikel status="goed">
          <kop>
            <label>Artikel</label>
            <nr>9</nr>
          </kop>
          <al>Elke Verdragsluitende Staat stemt ermee in juridische geschillen
            die ontstaan tussen die Verdragsluitende Staat en een onderdaan van
            de andere Verdragsluitende Staat betreffende een investering van die
            onderdaan op het grondgebied van de eerstbedoelde Verdragsluitende
            Staat voor te leggen aan het Internationale Centrum voor de
            Beslechting van Investeringsgeschillen ter beslechting door
            conciliatie of arbitrage krachtens het Verdrag inzake de beslechting
            van geschillen met betrekking tot investeringen tussen Staten en
            onderdanen van andere Staten, dat op 18 maart 1965 te Washington
            werd opengesteld voor ondertekening. Een rechtspersoon die onderdaan
            is van de ene Verdragsluitende Staat en die, voordat een dergelijk
            geschil ontstaat, onder toezicht staat van onderdanen van de andere
            Verdragsluitende Staat, wordt in overeenstemming met artikel 25,
            tweede lid, letter b, van het Verdrag van Washington voor de
            toepassing van dat Verdrag behandeld als onderdaan van de andere
            Verdragsluitende Staat.</al>
        </artikel>
        <artikel status="goed">
          <kop>
            <label>Artikel</label>
            <nr>10</nr>
          </kop>
          <al>De bepalingen van dit Verdrag zijn, vanaf de datum waarop dit in
            werking treedt, ook van toepassing op investeringen die v&#xF3;&#xF3;r die
            datum zijn gedaan. De bepalingen van dit Verdrag zijn niet van
            toepassing op geschillen die onderworpen zijn aan een procedure ter
            regeling van geschillen krachtens de Overeenkomst tussen het
            Koninkrijk der Nederlanden en de Socialistische Federatieve
            Republiek Joegoslavi&#xEB; inzake de bescherming van investeringen,
            ondertekend op 16 februari 1976. In een dergelijk geval blijft
            laatstgenoemde Overeenkomst, voor zover deze betrekking heeft op de
            desbetreffende geschillen, van toepassing op deze investeringen
            totdat een definitieve regeling voor deze geschillen is getroffen. </al>
        </artikel>
        <artikel status="goed">
          <kop>
            <label>Artikel</label>
            <nr>11</nr>
          </kop>
          <al>Elk van beide Verdragsluitende Staten kan aan de andere Staat
            voorstellen overleg te plegen over een aangelegenheid betreffende de
            uitlegging of toepassing van dit Verdrag. De andere Staat neemt dit
            voorstel in welwillende overweging en biedt passende gelegenheid
            voor een dergelijk overleg.</al>
        </artikel>
        <artikel status="goed">
          <kop>
            <label>Artikel</label>
            <nr>12</nr>
          </kop>
          <lid>
            <lidnr>1</lidnr>
            <al> Enig geschil tussen de Verdragsluitende Staten betreffende de
              uitlegging of de toepassing van dit Verdrag dat niet binnen een
              redelijke termijn langs diplomatieke weg kan worden beslecht,
              wordt, tenzij de Staten anders zijn overeengekomen, op verzoek van
              een van beide Staten voorgelegd aan een uit drie leden
              samengesteld scheidsgerecht. Elke Staat benoemt &#xE9;&#xE9;n scheidsman en
              de twee aldus benoemde scheidslieden benoemen te zamen een derde
              scheidsman, die geen onderdaan van een der Staten is, tot hun voorzitter.</al>
          </lid>
          <lid>
            <lidnr>2</lidnr>
            <al> Indien een van beide Staten nalaat zijn scheidsman te benoemen
              en indien hij binnen twee maanden geen gevolg heeft gegeven aan
              het verzoek van de andere Staat tot deze benoeming over te gaan,
              kan de laatstgenoemde Staat de President van het Internationale
              Gerechtshof verzoeken de noodzakelijke benoeming te verrichten.</al>
          </lid>
          <lid>
            <lidnr>3</lidnr>
            <al> Indien de beide scheidslieden niet binnen twee maanden na hun
              benoeming overeenstemming kunnen bereiken over de keuze van de
              derde scheidsman, kan elk der Staten de President van het
              Internationale Gerechtshof verzoeken de noodzakelijke benoeming te verrichten.</al>
          </lid>
          <lid>
            <lidnr>4</lidnr>
            <al> Indien in de in het tweede en derde lid van dit artikel
              bedoelde gevallen de President van het Internationale Gerechtshof
              verhinderd is genoemde functie uit te oefenen, of onderdaan is van
              een van beide Verdragsluitende Staten, wordt de Vice-President
              verzocht de noodzakelijke benoemingen te verrichten. Indien de
              Vice-President verhinderd is de genoemde functie uit te oefenen,
              of onderdaan is van een van beide Staten, wordt het lid van het
              Gerechtshof dat de hoogste anci&#xEB;nniteit heeft, beschikbaar is en
              geen onderdaan is van een der Staten, verzocht de noodzakelijke
              benoeming te verrichten.</al>
          </lid>
          <lid>
            <lidnr>5</lidnr>
            <al> Het scheidsgerecht doet uitspraak op basis van eerbiediging van
              het recht. Alvorens uitspraak te doen, kan het scheidsgerecht in
              elke stand van het geding een minnelijke schikking van het geschil
              aan de Staten voorstellen. De voorgaande bepalingen doen geen
              afbreuk aan regeling van het geschil <nadruk type="cur">ex aequo et
              bono</nadruk>, indien de
              Staten dit overeenkomen.</al>
          </lid>
          <lid>
            <lidnr>6</lidnr>
            <al> Tenzij de Staten anders beslissen, stelt het scheidsgerecht
              zijn eigen procedureregels vast.</al>
          </lid>
          <lid>
            <lidnr>7</lidnr>
            <al> Het scheidsgerecht neemt zijn beslissing bij meerderheid van
              stemmen. Deze beslissing is onherroepelijk en bindend voor de
              Staten. </al>
          </lid>
        </artikel>
        <artikel status="goed">
          <kop>
            <label>Artikel</label>
            <nr>13</nr>
          </kop>
          <al>Wat betreft het Koninkrijk der Nederlanden is dit Verdrag van
            toepassing op het deel van het Rijk in Europa, de Nederlandse
            Antillen en Aruba, tenzij anders is bepaald in de in artikel 14,
            eerste lid, bedoelde mededeling.</al>
        </artikel>
        <artikel status="goed">
          <kop>
            <label>Artikel</label>
            <nr>14</nr>
          </kop>
          <lid>
            <lidnr>1</lidnr>
            <al> Dit Verdrag treedt in werking op de eerste dag van de tweede
              maand die volgt op de datum waarop de Verdragsluitende Staten
              elkaar schriftelijk hebben medegedeeld dat aan hun grondwettelijk
              vereiste procedures is voldaan, en blijft van kracht gedurende een
              tijdvak van vijftien jaar.</al>
          </lid>
          <lid>
            <lidnr>2</lidnr>
            <al> Tenzij ten minste zes maanden voor het verstrijken van de
              geldigheidsduur door een van beide Verdragsluitende Staten
              mededeling van be&#xEB;indiging is gedaan, wordt dit Verdrag telkens
              stilzwijgend verlengd voor een tijdvak van tien jaar, waarbij elke
              Verdragsluitende Staat zich het recht voorbehoudt dit Verdrag te
              be&#xEB;indigen met inachtneming van een opzegtermijn van ten minste
              zes maanden v&#xF3;&#xF3;r het verstrijken van de lopende termijn van geldigheid.</al>
          </lid>
          <lid>
            <lidnr>3</lidnr>
            <al> Ten aanzien van investeringen die zijn gedaan v&#xF3;&#xF3;r de datum van
              be&#xEB;indiging van dit Verdrag, blijven de voorgaande artikelen van
              kracht gedurende een tijdvak van vijftien jaar vanaf die datum.</al>
          </lid>
          <lid>
            <lidnr>4</lidnr>
            <al> Met inachtneming van de in het tweede lid van dit artikel
              genoemde termijn is het Koninkrijk der Nederlanden gerechtigd de
              toepassing van dit Verdrag ten aanzien van een deel van het
              Koninkrijk afzonderlijk te be&#xEB;indigen.</al>
          </lid>
          <lid>
            <lidnr>5</lidnr>
            <al> Bij de inwerkingtreding van dit Verdrag wordt de Overeenkomst
              tussen het Koninkrijk der Nederlanden en de Socialistische
              Federatieve Republiek Joegoslavi&#xEB; inzake de bescherming van
              investeringen, ondertekend op 16 februari 1976, in de betrekkingen
              tussen de Verdragsluitende Staten be&#xEB;indigd en vervangen door dit
              Verdrag, behalve ten aanzien van de regeling van bestaande
              geschillen bedoeld in artikel 10 van dit Verdrag.</al>
          <al>Dit Verdrag be&#xEB;indigt slechts de Overeenkomst tussen het
            Koninkrijk der Nederlanden en de Socialistische Federatieve
            Republiek Joegoslavi&#xEB; inzake de bescherming van investeringen,
            ondertekend op 16 februari 1976, voor zover deze die delen van het
            Koninkrijk der Nederlanden betreft, voor welke dit Verdrag van
            toepassing is overeenkomstig de mededeling in artikel 14, eerste
            lid, van dit Verdrag.</al></lid>
          
          
          
          
        </artikel>
      </wettekst>
      <wetsluiting status="goed">
        <slotformulering>
          <al>TEN BLIJKE WAARVAN de ondergetekende vertegenwoordigers, daartoe
            naar behoren gemachtigd, dit Verdrag hebben ondertekend. </al>
          <al>GEDAAN in tweevoud te Skopje op 07-07-1998, in de Nederlandse, de
            Macedonische en de Engelse taal, zijnde de drie teksten authentiek.
            In geval van verschil in interpretatie is de Engelse tekst
            doorslaggevend. </al>
          <al>
            <nadruk type="cur">Voor de Regering van het Koninkrijk der Nederlanden:</nadruk>
          </al>
          <al>(w.g.) M. A. STIBBE</al>
          <al>
            <nadruk type="cur">Voor de Macedonische Regering:</nadruk>
          </al>
          <al>(w.g.) DRAGOLJUB ARSOVSKI</al>
        </slotformulering>
      </wetsluiting>
    </verdragtekst>
  </verdrag>
</wetgeving>
  	