<?xml version="1.0"?>
<!DOCTYPE wetgeving SYSTEM "http://wetten.overheid.nl/dtd/bwb-plus-meta-1_61w.dtd">
<wetgeving bwb-id="BWBR0007953" dtdversie="2.0" id="1419" soort="AMvB" xml:lang="nl">
    
    <intitule>Besluit van 21 maart 1996, houdende verlening van enige
    vrijstellingen van de verboden van de Winkeltijdenwet </intitule>
    
    <wet-besluit>
        <aanhef>
    <wij>Wij Beatrix, bij de gratie Gods, Koningin der Nederlanden,
        Prinses van Oranje-Nassau, enz. enz. enz.</wij>
    <considerans>
        <considerans.al>Op de voordracht van Onze Minister van
            Economische Zaken van 18 januari 1996, nr. 96003321 WJA/W;</considerans.al>
        <considerans.al bevat="grondslag">Gelet op de <extref status="actief" doc="1.0:v:BWBR0007952&amp;artikel=5" compleet="nee">artikelen 5 en 8 van de Winkeltijdenwet</extref>;</considerans.al>
        <considerans.al>De Raad van State gehoord (advies van 19
            februari 1996, nr. W10.96.0019);</considerans.al>
        <considerans.al>Gezien het nader rapport van Onze Minister van
            Economische Zaken van 20 maart 1996, nr. 96018847 WJA/W;</considerans.al>
    </considerans>
    <afkondiging>
        <al>Hebben goedgevonden en verstaan:</al>
    </afkondiging>
</aanhef>
        <wettekst>
            <artikel status="goed">
    <kop>
        <label>Artikel</label>
        <nr>1</nr>
    </kop>
    <al>In dit besluit wordt verstaan onder:</al>
    <al>wet: de <extref status="actief" doc="1.0:v:BWBR0007952" compleet="nee">Winkeltijdenwet</extref>;</al>
    <al>feestdagen: Nieuwjaarsdag, tweede Paasdag, Hemelvaartsdag,
        tweede Pinksterdag en eerste en tweede Kerstdag;</al>
    <al>automaat: een toestel, waaruit goederen, hetzij door inwerping
        van geldstukken, hetzij door betaling op andere wijze, kunnen
        worden betrokken, zonder dat daartoe onmiddellijke medewerking
        van andere personen dan degene, die de goederen betrekt, vereist is.</al>
</artikel>
            <artikel status="goed">
    <kop>
        <label>Artikel</label>
        <nr>2</nr>
        <titel status="officieel">(apotheken)</titel>
    </kop>
    <al>De in artikel 2, eerste lid, van de wet vervatte verboden gelden
        niet ten aanzien van apotheken.</al>
</artikel>
            <artikel status="goed">
    <kop>
        <label>Artikel</label>
        <nr>3</nr>
        <titel status="officieel">(ziekenhuizen en verpleeghuizen)</titel>
    </kop>
    <lid>
        <lidnr>1</lidnr>
        <al>De in artikel 2, eerste lid, van de wet vervatte verboden
            gelden niet ten aanzien van winkels in of op het terrein van
            ziekenhuizen en verpleeghuizen, waar uitsluitend of
            hoofdzakelijk eet- en drinkwaren, prentbriefkaarten,
            nieuwsbladen en tijdschriften alsmede bloemen en planten
            plegen te worden verkocht.</al>
    </lid>
    <lid>
        <lidnr>2</lidnr>
        <al>De in artikel 2, tweede lid, van de wet vervatte verboden
            gelden in of op het terrein van ziekenhuizen en
            verpleeghuizen niet ten aanzien van het te koop aanbieden en
            verkopen van eet- en drinkwaren, prentbriefkaarten,
            nieuwsbladen en tijdschriften alsmede bloemen en planten.</al>
    </lid>
    <lid>
        <lidnr>3</lidnr>
        <al>Burgemeester en wethouders kunnen op daartoe strekkend
            verzoek ontheffing verlenen van de in artikel 2, eerste lid,
            van de wet vervatte verboden, voor zover deze betrekking
            hebben op de zondag en de feestdagen, ten behoeve van een
            winkel waar uitsluitend of hoofdzakelijk eet- en drinkwaren,
            prentbriefkaarten, nieuwsbladen en tijdschriften alsmede
            bloemen en planten plegen te worden verkocht, indien die
            winkel is gelegen op ten hoogste 250 meter van de
            publieksingang van een ziekenhuis of verpleeghuis en een
            functie heeft ten behoeve van dat ziekenhuis of
            verpleeghuis, vanaf een half uur voor de aanvang van de
            bezoektijden tot het einde daarvan.</al>
    </lid>
    <lid>
        <lidnr>4</lidnr>
        <al>Burgemeester en wethouders kunnen op daartoe strekkend
            verzoek ontheffing verlenen van de in artikel 2, tweede lid,
            van de wet vervatte verboden, voor zover deze betrekking
            hebben op de zondag en de feestdagen, ten aanzien van het te
            koop aanbieden en verkopen van eet- en drinkwaren,
            prentbriefkaarten, nieuwsbladen en tijdschriften alsmede
            bloemen en planten, op ten hoogste 250 meter van de
            publieksingang van een ziekenhuis of verpleeghuis, vanaf een
            half uur voor de aanvang van de bezoektijden tot het einde daarvan.</al>
    </lid>
</artikel>
            <artikel status="goed"><kop><label>Artikel</label><nr>4</nr><titel status="officieel">(stations)</titel></kop><lid><lidnr>1</lidnr><al>De in artikel 2, eerste lid, van de wet vervatte verboden
            gelden niet ten aanzien van winkels in een station als bedoeld in
<extref status="actief" doc="1.0:v:BWBR0015007&amp;artikel=26" compleet="nee">artikel 26, tweede lid, van de
Spoorwegwet</extref>.</al></lid><lid><lidnr>2</lidnr><al>De in artikel 2, tweede lid, van de wet vervatte verboden
            gelden niet ten aanzien van het te koop aanbieden of
            verkopen van bloemen en planten in een station als bedoeld in
<extref status="actief" doc="1.0:v:BWBR0015007&amp;artikel=26" compleet="nee">artikel 26, tweede lid, van de
Spoorwegwet</extref> dan wel op een afstand van ten
            hoogste honderd meter daarvan.</al></lid><lid><lidnr>3</lidnr><al>Burgemeester en wethouders kunnen op daartoe strekkend
            verzoek ontheffing verlenen van de in artikel 2, eerste lid,
            van de wet vervatte verboden, voor zover deze betrekking
            hebben op de zondag en de feestdagen, ten behoeve van
            winkels, gericht op reizigers, in een gebouw ten behoeve van
            een knooppunt van openbaar vervoer.</al></lid><lid><lidnr>4</lidnr><al>Burgemeester en wethouders kunnen op daartoe strekkend
            verzoek ontheffing verlenen van de in artikel 2, tweede lid,
            van de wet vervatte verboden, voor zover deze betrekking
            hebben op de zondag en de feestdagen, ten aanzien van het te
            koop aanbieden en verkopen van bloemen en planten op een
            afstand van ten hoogste 100 meter van een knooppunt van
            openbaar vervoer.</al></lid></artikel>
            <artikel status="goed">
    <kop>
        <label>Artikel</label>
        <nr>5</nr>
        <titel status="officieel">(luchthavens)</titel>
    </kop>
    <lid>
        <lidnr>1</lidnr>
        <al>De in artikel 2, eerste lid, van de wet vervatte verboden
            gelden niet ten aanzien van winkels, gelegen op
            luchtvaartterreinen die opengesteld zijn voor
            intercontinentaal verkeer.</al>
    </lid>
    <lid>
        <lidnr>2</lidnr>
        <al>De in artikel 2, tweede lid, van de wet vervatte verboden
            gelden niet op luchtvaartterreinen die opengesteld zijn voor
            intercontinentaal verkeer.</al>
    </lid>
</artikel>
            <artikel status="goed">
    <kop>
        <label>Artikel</label>
        <nr>6</nr>
        <titel status="officieel">(benzinestations)</titel>
    </kop>
    <al>De in <extref status="actief" doc="1.0:v:BWBR0007952&amp;artikel=2" compleet="nee">artikel 2, eerste lid, van de wet</extref> vervatte verboden
            gelden niet ten aanzien van een winkel in een
            benzinestation, mits in die winkel de omzet uit de verkoop
            van goederen grotendeels wordt behaald uit de verkoop van
            brandstof en smeermiddelen voor voer- of vaartuigen en van
            benodigdheden voor gebruik, reiniging of spoedeisende
            reparaties van voer- of vaartuigen alsmede accessoires daarvoor.</al>
    
</artikel>
            <artikel status="goed">
    <kop>
        <label>Artikel</label>
        <nr>7</nr>
        <titel status="officieel">(wegrestaurants)</titel>
    </kop>
    <al>De in <extref status="actief" doc="1.0:v:BWBR0007952&amp;artikel=2" compleet="nee">artikel 2, eerste lid, van de wet</extref> vervatte verboden
            gelden niet ten aanzien van een winkel in een restaurant,
            dat is gelegen aan een autosnelweg als bedoeld in <extref status="actief" doc="1.0:v:BWBR0004825&amp;artikel=1" compleet="nee">artikel 1,
            onder <nadruk type="cur">c</nadruk>, van het Reglement
            verkeersregels en verkeerstekens 1990</extref>, mits in dat
            restaurant de omzet grotendeels wordt behaald met het
            verstrekken van maaltijden, dranken en kleine eetwaren voor
            directe consumptie ter plaatse en het aanbieden van logiesaccommodatie.</al>
    
</artikel>
            <artikel status="goed"><kop>
                  <label>Artikel</label>
                  <nr>7a</nr>
                </kop><al>De in <extref status="actief" doc="1.0:v:BWBR0007952&amp;artikel=2" compleet="nee">artikel 2, eerste lid, van de wet</extref> vervatte verboden gelden niet
ten aanzien van een winkel in een aan een autosnelweg gelegen onderneming
waarin de functie van een benzinestation als bedoeld in <intref status="actief" doc="1.0:v:BWBR0007953&amp;artikel=6">artikel 6</intref> en van een
restaurant als bedoeld in <intref status="actief" doc="1.0:v:BWBR0007953&amp;artikel=7">artikel 7</intref>, wordt gecombineerd, mits in die winkel
of in relatie tot die winkel de omzet grotendeels wordt behaald uit het totaal
van de verkoop van goederen als bedoeld in <intref status="actief" doc="1.0:v:BWBR0007953&amp;artikel=6">artikel 6</intref> alsmede het verstrekken
van eet- en drinkwaren en het aanbieden van logiesaccommodatie als bedoeld
in <intref status="actief" doc="1.0:v:BWBR0007953&amp;artikel=7">artikel 7</intref>.</al></artikel><artikel status="goed">
    <kop>
        <label>Artikel</label>
        <nr>8</nr>
        <titel status="officieel">(beroepsscheepvaart)</titel>
    </kop>
    <lid>
        <lidnr>1</lidnr>
        <al>De in artikel 2, eerste lid, van de wet vervatte verboden
            gelden niet ten aanzien van winkels, waar uitsluitend of
            hoofdzakelijk goederen ten behoeve van binnenkomende,
            doorgaande of uitgaande schepen, niet zijnde
            pleziervaartuigen, plegen te worden verkocht.</al>
    </lid>
    <lid>
        <lidnr>2</lidnr>
        <al>De in artikel 2, tweede lid, van de wet vervatte verboden
            gelden niet ten aanzien van het te koop aanbieden en
            verkopen van goederen ten behoeve van binnenkomende,
            doorgaande of uitgaande schepen, niet zijnde pleziervaartuigen.</al>
    </lid>
</artikel>
            <artikel status="goed">
    <kop>
        <label>Artikel</label>
        <nr>9</nr>
        <titel status="officieel">(nieuwsbladen en tijdschriften)</titel>
    </kop>
    <lid>
        <lidnr>1</lidnr>
        <al>De in artikel 2, eerste lid, van de wet vervatte verboden
            gelden niet ten aanzien van winkels, waar uitsluitend of
            hoofdzakelijk nieuwsbladen en tijdschriften plegen te worden verkocht.</al>
    </lid>
    <lid>
        <lidnr>2</lidnr>
        <al>De in artikel 2, tweede lid, van de wet vervatte verboden
            gelden niet ten aanzien van het te koop aanbieden en
            verkopen van nieuwsbladen en tijdschriften.</al>
    </lid>
</artikel>
            <artikel status="goed">
    <kop>
        <label>Artikel</label>
        <nr>10</nr>
        <titel status="officieel">(bepaalde winkels)</titel>
    </kop>
    <al>De in artikel 2, eerste lid, van de wet vervatte verboden, voor
        zover deze betrekking hebben op de zondag en de feestdagen,
        gelden niet ten aanzien van: </al>
    <lijst>
        <li>
            <li.nr>a.</li.nr>
            <al>musea;</al>
        </li>
        <li>
            <li.nr>b.</li.nr>
            <al>winkels, waar uitsluitend maaltijden, voor directe
                consumptie geschikte eetwaren, alcoholvrije dranken en,
                door middel van een automaat, tabak en tabaksprodukten,
                middelen ter voorkoming van zwangerschap en damesverband
                plegen te worden verkocht;</al>
        </li>
        <li>
            <li.nr>c.</li.nr>
            <al>winkels waar de bedrijfsactiviteit hoofdzakelijk bestaat
                uit het verhuren van voorbespeelde videobanden en andere
                voorbespeelde beelddragers, mits in die winkel geen
                andere goederen worden te koop aangeboden of verkocht
                dan videobanden en andere beelddragers, alsmede
                tijdschriften en catalogi, die betrekking hebben op het
                te huur aangeboden assortiment.</al>
        </li>
    </lijst>
</artikel>
            <artikel status="goed">
    <kop>
        <label>Artikel</label>
        <nr>11</nr>
        <titel status="officieel">(openstelling anders dan voor verkoop)</titel>
    </kop>
    <lid>
        <lidnr>1</lidnr>
        <al>De in artikel 2, eerste lid, van de wet vervatte verboden,
            voor zover deze betrekking hebben op de zondag en de
            feestdagen, gelden niet ten aanzien van: </al>
        <lijst>
            <li>
                <li.nr>a.</li.nr>
                <al>winkels, waarin zich een restaurant of lunchroom
                    bevindt, voor zover het laten betreden van de winkel
                    noodzakelijk is voor het bezoeken van het restaurant
                    of de lunchroom;</al>
            </li>
            <li>
                <li.nr>b.</li.nr>
                <al>winkels waar uitsluitend of hoofdzakelijk fietsen en
                    bromfietsen plegen te worden verkocht, voor zover
                    het laten betreden van de winkel noodzakelijk is
                    voor het huren van fietsen en bromfietsen.</al>
            </li>
        </lijst>
    </lid>
    <lid>
        <lidnr>2</lidnr>
        <al>De in het eerste lid vervatte vrijstellingen gelden niet ten
            aanzien van het verkopen van goederen.</al>
    </lid>
</artikel>
            <artikel status="goed">
    <kop>
        <label>Artikel</label>
        <nr>12</nr>
        <titel status="officieel">(straatverkoop van bepaalde goederen)</titel>
    </kop>
    <lid>
        <lidnr>1</lidnr>
        <al>De in artikel 2, tweede lid, van de wet vervatte verboden,
            voor zover deze betrekking hebben op de zondag en de
            feestdagen, gelden niet ten aanzien van het te koop
            aanbieden en verkopen van voor directe consumptie geschikte
            eetwaren en alcoholvrije dranken.</al>
    </lid>
    <lid>
        <lidnr>2</lidnr>
        <al>De gemeenteraad kan, indien naar zijn oordeel plaatselijke
            omstandigheden daartoe aanleiding geven, bij verordening
            bepalen, dat de in het eerste lid vervatte vrijstelling niet
            geldt voor de betrokken gemeente of een of meer delen daarvan.</al>
    </lid>
</artikel>
            <artikel status="goed">
    <kop>
        <label>Artikel</label>
        <nr>13</nr>
        <titel status="officieel">(begraafplaatsen)</titel>
    </kop>
    <lid>
        <lidnr>1</lidnr>
        <al>De in artikel 2, eerste lid, van de wet vervatte verboden,
            voor zover deze betrekking hebben op de zondag en de
            feestdagen, gelden niet ten aanzien van winkels, waar
            uitsluitend of hoofdzakelijk bloemen en planten plegen te
            worden verkocht en die zijn gelegen op een afstand van ten
            hoogste 100 meter van de publieksingang van een
            begraafplaats, gedurende de openingstijden van die begraafplaats.</al>
    </lid>
    <lid>
        <lidnr>2</lidnr>
        <al>De in artikel 2, tweede lid, van de wet vervatte verboden,
            voor zover deze betrekking hebben op de zondag en de
            feestdagen, gelden niet ten aanzien van het te koop
            aanbieden en verkopen van bloemen en planten op een
            begraafplaats dan wel op een afstand van ten hoogste 100
            meter van de publieksingang daarvan, gedurende de
            openingstijden van die begraafplaats.</al>
    </lid>
</artikel>
            <artikel status="goed">
    <kop>
        <label>Artikel</label>
        <nr>14</nr>
        <titel status="officieel">(culturele evenementen)</titel>
    </kop>
    <lid>
        <lidnr>1</lidnr>
        <al>De in artikel 2, eerste lid, van de wet vervatte verboden,
            voor zover deze betrekking hebben op de zondag en de
            feestdagen, gelden niet ten aanzien van gebouwen, waar
            voorstellingen, uitvoeringen of evenementen van culturele
            aard plaatsvinden, en waar uitsluitend of hoofdzakelijk
            goederen die rechtstreeks verband houden met aldaar te
            houden voorstellingen, uitvoeringen en evenementen plegen te
            worden verkocht, vanaf een uur voor de aanvang van de
            voorstelling, de uitvoering of het evenement tot een uur na
            afloop daarvan.</al>
    </lid>
    <lid>
        <lidnr>2</lidnr>
        <al>De in artikel 2, tweede lid, van de wet vervatte verboden,
            voor zover deze betrekking hebben op de zondag en de
            feestdagen, gelden niet ten aanzien van het ter gelegenheid
            van voorstellingen, uitvoeringen of evenementen van
            culturele aard te koop aanbieden en verkopen van goederen,
            die rechtstreeks verband houden met die voorstellingen,
            uitvoeringen of evenementen, vanaf een uur voor de aanvang
            van de voorstelling, de uitvoering of het evenement tot een
            uur na afloop daarvan. </al>
    </lid>
</artikel>
            <artikel status="goed">
    <kop>
        <label>Artikel</label>
        <nr>15</nr>
        <titel status="officieel">(sportcomplexen)</titel>
    </kop>
    <lid>
        <lidnr>1</lidnr>
        <al>De in artikel 2, eerste lid, van de wet vervatte verboden,
            voor zover deze betrekking hebben op de zondag en de
            feestdagen, gelden niet ten aanzien van winkels in of op het
            terrein van sportcomplexen, waar uitsluitend of
            hoofdzakelijk goederen worden verkocht, die rechtstreeks
            verband houden met de aldaar beoefende sporten, gedurende de
            openstellingsuren van die sportcomplexen.</al>
    </lid>
    <lid>
        <lidnr>2</lidnr>
        <al>De in artikel 2, tweede lid, van de wet vervatte verboden,
            voor zover deze betrekking hebben op de zondag en de
            feestdagen, gelden niet ten aanzien van het in of op het
            terrein van sportcomplexen te koop aanbieden en verkopen van
            goederen, die rechtstreeks verband houden met de aldaar
            beoefende sporten, gedurende de openstellingsuren van die sportcomplexen.</al>
    </lid>
</artikel>
            <artikel status="goed">
    <kop>
        <label>Artikel</label>
        <nr>16</nr>
        <titel status="officieel">(bejaardenoorden)</titel>
    </kop>
    <lid>
        <lidnr>1</lidnr>
        <al>De in artikel 2, eerste lid, van de wet vervatte verboden,
            voor zover deze betrekking hebben op de zondag en de
            feestdagen, gelden niet ten aanzien van winkels in of op het
            terrein van bejaardenoorden, waar uitsluitend of
            hoofdzakelijk eet- en drinkwaren, prentbriefkaarten,
            nieuwsbladen en tijdschriften alsmede bloemen en planten
            plegen te worden verkocht.</al>
    </lid>
    <lid>
        <lidnr>2</lidnr>
        <al>De in artikel 2, tweede lid, van de wet vervatte verboden,
            voor zover deze betrekking hebben op de zondag en de
            feestdagen, gelden in of op het terrein van bejaardenoorden
            niet ten aanzien van het te koop aanbieden en verkopen van
            eet- en drinkwaren, prentbriefkaarten, nieuwsbladen en
            tijdschriften alsmede bloemen en planten.</al>
    </lid>
</artikel>
            <artikel status="goed">
    <kop>
        <label>Artikel</label>
        <nr>17</nr>
        <titel status="officieel">(E.H. Communie)</titel>
    </kop>
    <lid>
        <lidnr>1</lidnr>
        <al>De in artikel 2, eerste lid, van de wet vervatte verboden,
            voor zover deze betrekking hebben op de zondag en de
            feestdagen, gelden niet ten aanzien van winkels, waar
            uitsluitend of hoofdzakelijk foto-artikelen plegen te worden
            verkocht, voor zover het betreden van die winkel
            noodzakelijk is voor het vervaardigen van portretfoto's
            ter gelegenheid van de Eerste Heilige Communie.</al>
    </lid>
    <lid>
        <lidnr>2</lidnr>
        <al>De in het eerste lid vervatte vrijstelling geldt niet ten
            aanzien van het verkopen van goederen.</al>
    </lid>
</artikel>
            <artikel status="goed">
    <kop>
        <label>Artikel</label>
        <nr>18</nr>
        <titel status="officieel">(Allerheiligen en Allerzielen)</titel>
    </kop>
    <lid>
        <lidnr>1</lidnr>
        <al>De in artikel 2, eerste lid, van de wet vervatte verboden,
            voor zover deze betrekking hebben op de zondag, gelden niet
            ten aanzien van winkels, waar uitsluitend of hoofdzakelijk
            bloemen en planten plegen te worden verkocht, op de dagen
            waarop Allerheiligen en Allerzielen worden gevierd.</al>
    </lid>
    <lid>
        <lidnr>2</lidnr>
        <al>De in artikel 2, tweede lid, van de wet vervatte verboden,
            voor zover deze betrekking hebben op de zondag, gelden niet
            ten aanzien van het te koop aanbieden en verkopen van
            bloemen en planten op de dagen waarop Allerheiligen en
            Allerzielen worden gevierd.</al>
    </lid>
</artikel>
            <artikel status="goed">
    <kop>
        <label>Artikel</label>
        <nr>19</nr>
        <titel status="officieel">(Ramadan)</titel>
    </kop>
    <lid>
        <lidnr>1</lidnr>
        <al>De in artikel 2, eerste lid, van de wet vervatte verboden,
            voor zover deze betrekking hebben op de zondag en de
            feestdagen, gelden gedurende de Ramadan vanaf twee uur voor
            zonsondergang tot zonsondergang niet ten aanzien van
            winkels, waar brood en gebak wordt verkocht dat in het
            bijzonder is bestemd voor hen die zich aan de Ramadan
            houden, mits in die winkel dat brood en gebak ook pleegt te
            worden verkocht buiten de periode van de Ramadan.</al>
    </lid>
    <lid>
        <lidnr>2</lidnr>
        <al>De in artikel 2, tweede lid, van de wet vervatte verboden,
            voor zover deze betrekking hebben op de zondag en de
            feestdagen, gelden gedurende de Ramadan vanaf twee uur voor
            zonsondergang tot zonsondergang niet ten aanzien van het te
            koop aanbieden en verkopen van brood en gebak dat in het
            bijzonder is bestemd voor hen die zich aan de Ramadan houden.</al>
    </lid>
</artikel>
            <artikel status="goed">
    <kop>
        <label>Artikel</label>
        <nr>20</nr>
        <titel status="officieel">(bedevaartplaats)</titel>
    </kop>
    <lid>
        <lidnr>1</lidnr>
        <al>De in artikel 2, eerste lid, van de wet vervatte verboden,
            voor zover deze betrekking hebben op de zondag en de
            feestdagen, gelden niet ten aanzien van winkels die zijn
            gelegen in de directe omgeving van een bedevaartplaats,
            gedurende de tijd dat deze plaats als zodanig wordt bezocht,
            indien in die winkel op die dagen en gedurende die tijd geen
            andere goederen worden verkocht dan: </al>
        <lijst>
            <li>
                <li.nr>a.</li.nr>
                <al>voor directe consumptie geschikte eetwaren en
                    alcoholvrije dranken;</al>
            </li>
            <li>
                <li.nr>b.</li.nr>
                <al>religieuze artikelen en souvenirs;</al>
            </li>
            <li>
                <li.nr>c.</li.nr>
                <al>bloemen en planten.</al>
            </li>
        </lijst>
    </lid>
    <lid>
        <lidnr>2</lidnr>
        <al>De in artikel 2, tweede lid, van de wet vervatte verboden,
            voor zover deze betrekking hebben op de zondag en de
            feestdagen, gelden in de directe omgeving van een
            bedevaartplaats, gedurende de tijd dat deze plaats als
            zodanig wordt bezocht, niet ten aanzien van het te koop
            aanbieden en verkopen van: </al>
        <lijst>
            <li>
                <li.nr>a.</li.nr>
                <al>voor directe consumptie geschikte eetwaren en
                    alcoholvrije dranken;</al>
            </li>
            <li>
                <li.nr>b.</li.nr>
                <al>religieuze artikelen en souvenirs;</al>
            </li>
            <li>
                <li.nr>c.</li.nr>
                <al>bloemen en planten.</al>
            </li>
        </lijst>
    </lid>
</artikel>
            <artikel status="goed">
    <kop>
        <label>Artikel</label>
        <nr>21</nr>
        <titel status="officieel">(carnaval)</titel>
    </kop>
    <lid>
        <lidnr>1</lidnr>
        <al>De in artikel 2, eerste lid, van de wet vervatte verboden,
            voor zover deze betrekking hebben op de zondag, gelden op de
            zondag vanaf 12 uur waarop carnaval wordt gevierd, niet ten
            aanzien van winkels, waar uitsluitend of hoofdzakelijk
            feestartikelen plegen te worden verkocht.</al>
    </lid>
    <lid>
        <lidnr>2</lidnr>
        <al>De in artikel 2, tweede lid, van de wet vervatte verboden,
            voor zover deze betrekking hebben op de zondag, gelden op de
            zondag vanaf 12 uur waarop carnaval wordt gevierd, niet voor
            het te koop aanbieden en verkopen van feestartikelen.</al>
    </lid>
</artikel>
            <artikel status="goed">
    <kop>
        <label>Artikel</label>
        <nr>22</nr>
        <titel status="officieel">(kermis)</titel>
    </kop>
    <lid>
        <lidnr>1</lidnr>
        <al>De in artikel 2, eerste lid, van de wet vervatte verboden,
            voor zover deze betrekking hebben op de zondag en de
            feestdagen, gelden niet ten aanzien van winkels, waar
            uitsluitend of hoofdzakelijk feestartikelen plegen te worden
            verkocht, indien in de gemeente, waarin de winkel is
            gelegen, een kermis wordt gehouden, gedurende de
            openingstijden van die kermis.</al>
    </lid>
    <lid>
        <lidnr>2</lidnr>
        <al>De in artikel 2, tweede lid, van de wet vervatte verboden,
            voor zover deze betrekking hebben op de zondag en de
            feestdagen, gelden niet voor het te koop aanbieden en
            verkopen van feestartikelen en speelgoed op een terrein,
            waar een kermis wordt gehouden.</al>
    </lid>
</artikel>
            <artikel status="goed">
    <kop>
        <label>Artikel</label>
        <nr>23</nr>
    </kop>
    <al>Dit besluit treedt in werking op een bij koninklijk besluit te
        bepalen tijdstip.</al>
</artikel>
            <artikel status="goed">
    <kop>
        <label>Artikel</label>
        <nr>24</nr>
    </kop>
    <al>Dit besluit wordt aangehaald als: Vrijstellingenbesluit Winkeltijdenwet.</al>
</artikel>
        </wettekst>
        <wetsluiting status="goed">
    <slotformulering>
        <al>Lasten en bevelen dat dit besluit met de nota van
            toelichting in het Staatsblad zal worden geplaatst.</al>
    </slotformulering>
    <gegeven>
        <dagtekening>
            <plaats>'s-Gravenhage</plaats>
            <datum isodatum="">21 maart 1996</datum>
        </dagtekening>
        <koning>Beatrix</koning>
    </gegeven>
    <ondertekening>
        <functie>De Minister van Economische Zaken,</functie>
        <naam>
            <achternaam>G. J. Wijers</achternaam>
        </naam>
    </ondertekening>
    <uitgifte>
        <datum isodatum="">de <nadruk type="cur">achtentwintigste</nadruk> maart 1996</datum>
        <ondertekening>
            <functie>De Minister van Justitie,</functie>
            <naam>
                <achternaam>W. Sorgdrager </achternaam>
            </naam>
        </ondertekening>
    </uitgifte>
</wetsluiting>
    </wet-besluit>
</wetgeving>
  	