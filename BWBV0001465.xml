<?xml version="1.0"?>
<!DOCTYPE wetgeving SYSTEM "http://wetten.overheid.nl/dtd/bwb-plus-meta-1_61w.dtd">
<wetgeving bwb-id="BWBV0001465" id="10000002219" verdragnummer="009294" soort="verdrag">
  <intitule>Verdrag tussen het Koninkrijk der Nederlanden en de Republiek
    Kazachstan inzake internationaal vervoer over de weg</intitule>
  
  
  
  <verdrag tekst="authentiek" xml:lang="nl">
    <verdragtekst>
      <kop>
        <titel>Verdrag tussen de Regering van het Koninkrijk der Nederlanden en
          de Regering van de Republiek Kazachstan inzake internationaal vervoer
          over de weg</titel>
      </kop>
      <aanhef>
        <preambule>
          <al>De Regering van het Koninkrijk der Nederlanden</al>
          <al>en</al>
          <al>de Regering van de Republiek Kazachstan, hierna te noemen de
            Verdragsluitende Partijen,</al>
          <al>Geleid door de wens, in het belang van hun economische
            betrekkingen, de ontwikkeling te bevorderen van het vervoer van
            goederen en personen over de weg in, naar en vanuit hun landen en in
            doorvoer door hun landen,</al>
          <al>Zijn het volgende overeengekomen:</al>
        </preambule>
      </aanhef>
      <wettekst>
        
        <artikel status="goed">
          <kop>
            <label>Artikel</label>
            <nr>1</nr>
            <titel>Toepassingsgebied</titel>
          </kop>
          <lid>
            <lidnr>1</lidnr>
            <al> De bepalingen van dit Verdrag zijn van toepassing op het
              internationaal vervoer van goederen en personen over de weg tegen
              betaling of voor eigen rekening tussen Kazachstan en Nederland, in
              doorvoer over hun grondgebied, naar of van derde landen, en op
              cabotage, verricht door vervoerders met voertuigen zoals
              omschreven in artikel 2 van dit Verdrag.</al>
          </lid>
          <lid>
            <lidnr>2</lidnr>
            <al> Dit Verdrag laat de rechten en verplichtingen van de
              Verdragsluitende Partijen voortvloeiend uit andere verdragen onverlet.</al>
          </lid>
          <lid>
            <lidnr>3</lidnr>
            <al> De toepassing van dit Verdrag doet geen afbreuk aan de
              toepassing door het Koninkrijk der Nederlanden, als Lidstaat van
              de Europese Unie, van het recht van de Europese Unie.</al>
          </lid>
        </artikel>
        <artikel status="goed">
          <kop>
            <label>Artikel</label>
            <nr>2</nr>
            <titel>Begripsomschrijvingen</titel>
          </kop>
          <al>Voor de toepassing van dit Verdrag wordt verstaan onder:</al>
          <lijst><li><li.nr>1.</li.nr><al> &#x201E;vervoerder": een natuurlijke persoon of een rechtspersoon
              die op het grondgebied van de staat van een der Verdragsluitende
              Partijen gevestigd is en die overeenkomstig de desbetreffende
              nationale wetten en voorschriften in het land van vestiging wettig
              is toegelaten tot de markt voor het vervoer van goederen of
              personen over de weg tegen betaling of voor eigen rekening;</al></li><li><li.nr>2.</li.nr><al> &#x201E;voertuig": een motorvoertuig of combinatie van voertuigen
              waarvan ten minste het motorvoertuig geregistreerd is op het
              grondgebied van de staat van een der Verdragsluitende Partijen en
              dat uitsluitend wordt gebruikt en is uitgerust voor het vervoer
              van goederen of het vervoer van personen per bus;</al></li><li><li.nr>3.</li.nr><al> &#x201E;cabotage": het exploiteren van vervoersdiensten binnen
              het grond-gebied van de staat van een Verdragsluitende Partij door
              een vervoerder die gevestigd is op het grondgebied van de staat
              van de andere Verdragsluitende Partij;</al></li><li><li.nr>4.</li.nr><al> &#x201E;vervoer": het rijden met beladen of onbeladen voertuigen
              over de weg, ook indien het voertuig, de aanhangwagen of de
              oplegger voor een deel van de rit reist per spoor of via waterwegen.</al></li></lijst>
        </artikel>
        <artikel status="goed">
          <kop>
            <label>Artikel</label>
            <nr>3</nr>
            <titel>Toegang tot de markt</titel>
          </kop>
          <lid>
            <lidnr>1</lidnr>
            <al> Elk der Verdragsluitende Partijen kan een op het grondgebied
              van de staat van de andere Verdragsluitende Partij gevestigde
              vervoerder toestaan vervoer van goederen of personen te verrichten:</al>
            <lijst level="single" nr-sluiting="." start="1" type="expliciet">
              <li>
                <li.nr>a.</li.nr>
                <al>tussen een plaats in haar land en een plaats buiten dat
                  land, en</al>
              </li>
              <li>
                <li.nr>b.</li.nr>
                <al>in doorvoer over haar land,</al>
              </li>
            </lijst><al>op grond van vergunningen, die worden afgegeven door de bevoegde
            autoriteiten of andere gemachtigde organisaties van elke
            Verdragsluitende Partij, tenzij door de Gemengde Commissie anders overeengekomen.</al></lid>
          
          <lid>
            <lidnr>2</lidnr>
            <al> In geen geval zijn vergunningen vereist voor de onderstaande
              soorten vervoer of voor ritten met onbeladen voertuigen gemaakt in
              verband met zulk vervoer:</al>
            <lijst level="single" nr-sluiting="." start="1" type="expliciet">
              <li>
                <li.nr>a.</li.nr>
                <al>vervoer van post als openbare dienst;</al>
              </li>
              <li>
                <li.nr>b.</li.nr>
                <al>vervoer van voertuigen die zijn beschadigd of onklaar geraakt;</al>
              </li>
              <li>
                <li.nr>c.</li.nr>
                <al>vervoer van goederen in motorvoertuigen waarvan het
                  toegestane gewicht in beladen toestand, met inbegrip van dat
                  van aanhangwagens, niet meer is dan 6 ton of waarvan het
                  toegestane laadvermogen, met inbegrip van dat van
                  aanhangwagens, niet meer is dan 3,5 ton;</al>
              </li>
              <li>
                <li.nr>d.</li.nr>
                <al>vervoer van medische goederen en uitrusting of andere
                  goederen vereist in noodgevallen, met name bij natuurrampen.</al>
              </li>
            </lijst>
          </lid>
          <lid>
            <lidnr>3</lidnr>
            <al> Een vervoerder mag geen cabotage verrichten, tenzij hij daartoe
              speciale toestemming heeft verkregen van de bevoegde autoriteiten
              of een andere gemachtigde organisatie van elke Verdragsluitende Partij.</al>
          </lid>
        </artikel>
        <artikel status="goed">
          <kop>
            <label>Artikel</label>
            <nr>4</nr>
            <titel>Gewichten en afmetingen</titel>
          </kop>
          <lid>
            <lidnr>1</lidnr>
            <al> De gewichten en afmetingen van voertuigen dienen in
              overeenstemming te zijn met de offici&#xEB;le registratie van het
              voertuig en mogen de geldende maxima in het gastheerland niet
              overschrijden. </al>
          </lid>
          <lid>
            <lidnr>2</lidnr>
            <al> Indien het gewicht en/of de afmetingen van een voertuig in
              beladen of onbeladen toestand bij het verrichten van vervoer
              ingevolge de bepalingen van dit Verdrag het in het grondgebied van
              het gastheerland toelaatbare maximum overschrijden, is een
              bijzondere vergunning vereist.</al>
          </lid>
        </artikel>
        <artikel status="goed">
          <kop>
            <label>Artikel</label>
            <nr>5</nr>
            <titel>Naleving van de nationale wetgeving</titel>
          </kop>
          <lid>
            <lidnr>1</lidnr>
            <al> Vervoerders van een Verdragsluitende Partij en de bemanningen
              van hun voertuigen moeten, wanneer zij zich op het grondgebied van
              de staat van de andere Verdragsluitende Partij bevinden, de in dat
              land geldende wetten en voorschriften naleven.</al>
          </lid>
          <lid>
            <lidnr>2</lidnr>
            <al> In geval van cabotage geeft de Gemengde Commissie de in het
              gastheerland toepasselijke wetten en voorschriften nader aan.</al>
          </lid>
          <lid>
            <lidnr>3</lidnr>
            <al> De in de voorgaande leden bedoelde wetten en voorschriften
              worden toegepast op dezelfde voorwaarden als die waaraan de eigen
              inwoners worden onderworpen, zodat discriminatie op grond van
              nationaliteit of plaats van vestiging uitgesloten is.</al>
          </lid>
        </artikel>
        <artikel status="goed">
          <kop>
            <label>Artikel</label>
            <nr>6</nr>
            <titel>Overtredingen</titel>
          </kop>
          <al>In geval van overtreding van de bepalingen van dit Verdrag door
            een vervoerder van een Verdragsluitende Partij geeft de bevoegde
            autoriteit van de Verdragsluitende Partij op wier grondgebied de
            overtreding plaatsvond, onverminderd door haar te nemen
            gerechtelijke stappen, daarvan kennis aan de andere Verdragsluitende
            Partij die de in haar nationale wetgeving voorziene stappen neemt.
            De Verdragsluitende Partijen stellen elkaar in kennis van eventuele
            opgelegde sancties.</al>
        </artikel>
        <artikel status="goed">
          <kop>
            <label>Artikel</label>
            <nr>7</nr>
            <titel>Belastingaangelegenheden</titel>
          </kop>
          <lid>
            <lidnr>1</lidnr>
            <al> Voertuigen, met inbegrip van hun reserve-onderdelen, die
              vervoer verrichten in overeenstemming met dit Verdrag, zijn
              wederzijds vrijgesteld van alle belastingen en heffingen opgelegd
              aan het verkeer of het bezit van de voertuigen, alsook van alle
              speciale belastingen of heffingen opgelegd aan
              vervoerswerkzaamheden op het grondgebied van de staat van de
              andere Verdragsluitende Partij.</al>
          </lid>
          <lid>
            <lidnr>2</lidnr>
            <al> Er wordt geen vrijstelling verleend van belastingen en
              heffingen op motorbrandstof, belasting over de toegevoegde waarde
              op vervoersdiensten, tolgelden en gebruiksheffingen. </al>
          </lid>
          <lid>
            <lidnr>3</lidnr>
            <al> De zich in de normale reservoirs van de voertuigen bevindende
              brandstof, alsmede de zich in de voertuigen bevindende
              smeermiddelen die uitsluitend bestemd zijn voor de werking
              daarvan, zijn bij binnenkomst op het grondgebied van de staat van
              de andere Verdragsluitende Partij wederzijds vrijgesteld van
              invoerrechten en andere belastingen en betalingen.</al>
          </lid>
        </artikel>
        <artikel status="goed">
          <kop>
            <label>Artikel</label>
            <nr>8</nr>
            <titel>Gemengde Commissie</titel>
          </kop>
          <lid>
            <lidnr>1</lidnr>
            <al> De bevoegde autoriteiten van de beide Verdragsluitende Partijen
              regelen alle vraagstukken betreffende de uitvoering en toepassing
              van dit Verdrag.</al>
          </lid>
          <lid>
            <lidnr>2</lidnr>
            <al> Hiertoe stellen de Verdragsluitende Partijen een Gemengde
              Commissie in.</al>
          </lid>
          <lid>
            <lidnr>3</lidnr>
            <al> De Gemengde Commissie komt geregeld bijeen op verzoek van de
              bevoegde autoriteit van een der Verdragsluitende Partijen en
              bestaat uit vertegenwoordigers van de Verdragsluitende Partijen,
              die vertegenwoordigers van de wegvervoersbranche kunnen
              uitnodigen. De Gemengde Commissie stelt haar eigen reglement van
              orde vast. De Gemengde Commissie komt afwisselend op het
              grondgebied van een der Verdragsluitende Partijen bijeen. Het
              gastheerland zit de bijeenkomst voor. De agenda voor de
              bijeenkomst wordt ten minste twee weken voor de aanvang van de
              bijeenkomst voorgelegd door de Verdragsluitende Partij in wier
              land de bijeenkomst wordt gehouden. De bijeenkomst wordt
              afgesloten met de opstelling van een protocol, dat door de hoofden
              van de delegaties van de Verdragsluitende Partijen wordt ondertekend.</al>
          </lid>
          <lid>
            <lidnr>4</lidnr>
            <al> Ingevolge artikel 3, eerste en derde lid, van dit Verdrag
              beslist de Gemengde Commissie omtrent de soort en het aantal
              vergunningen en de voorwaarden voor toegang tot de markt,
              waaronder de arbeidsmarktaspecten. Onverminderd het bepaalde in
              <intref status="actief" doc="1.0:v:BWBV0001465&amp;artikel=3">artikel 3, tweede lid</intref>, kan de Gemengde Commissie het aantal
              soorten vervoer waarvoor geen vergunningen vereist zijn,
              uitbreiden of wijzigen.</al>
          </lid>
          <lid>
            <lidnr>5</lidnr>
            <al> De Gemengde Commissie besteedt bijzondere aandacht aan de
              volgende onderwerpen:</al>
            <lijst level="single" nr-sluiting="." start="1" type="expliciet">
              <li>
                <li.nr>a.</li.nr>
                <al>de harmonische ontwikkeling van het vervoer tussen de twee
                  landen, met inachtneming van onder meer de daarbij betrokken milieu-aspecten;</al>
              </li>
              <li>
                <li.nr>b.</li.nr>
                <al>de co&#xF6;rdinatie van het beleid inzake het wegvervoer, de
                  vervoerswetgeving en de uitvoering daarvan door de
                  Verdragsluitende Partijen op nationaal en internationaal niveau;</al>
              </li>
              <li>
                <li.nr>c.</li.nr>
                <al>de formulering van mogelijke oplossingen ter voorlegging aan
                  de respectieve nationale autoriteiten indien zich problemen
                  voordoen, met name op het terrein van belastingen, sociale
                  aangelegenheden, douanezaken en milieu-aangelegenheden, met
                  inbegrip van aangelegenheden betreffende de openbare orde; </al>
              </li>
              <li>
                <li.nr>d.</li.nr>
                <al>de uitwisseling van ter zake dienende informatie; de
                  regeling van geschillen en twistpunten;</al>
              </li>
              <li>
                <li.nr>e.</li.nr>
                <al>de vaststelling van de methode voor het bepalen van
                  gewichten en afmetingen;</al>
              </li>
              <li>
                <li.nr>f.</li.nr>
                <al>de bevordering van de samenwerking tussen
                  vervoersondernemingen en -instellingen;</al>
              </li>
              <li>
                <li.nr>g.</li.nr>
                <al>de bevordering van intermodaal vervoer, met inbegrip van
                  alle vraagstukken betreffende de toegang tot de markt.</al>
              </li>
            </lijst>
          </lid>
        </artikel>
        <artikel status="goed">
          <kop>
            <label>Artikel</label>
            <nr>9</nr>
            <titel>Geschillenbeslechting</titel>
          </kop>
          <al>De Verdragsluitende Partijen beslechten alle geschillen
            betreffende de uitleg en de toepassing van dit Verdrag door middel
            van overleg en onderhandelingen in de Gemengde Commissie van de
            Verdragsluitende Partijen.</al>
          <al>Indien alle pogingen tot het bereiken van overeenstemming door
            middel van overleg en onderhandelingen mislukken, kan het geschil
            worden voorgelegd aan ad-hoc arbitrage voor een definitieve en
            bindende uitspraak.</al>
        </artikel>
        <artikel status="goed">
          <kop>
            <label>Artikel</label>
            <nr>10</nr>
            <titel>Toepassing voor het Koninkrijk der Nederlanden</titel>
          </kop>
          <al>Wat het Koninkrijk der Nederlanden betreft, is dit Verdrag slechts
            van toepassing op het grondgebied van het Rijk in Europa.</al>
        </artikel>
        <artikel status="goed">
          <kop>
            <label>Artikel</label>
            <nr>11</nr>
            <titel>Wijziging</titel>
          </kop>
          <al>Alle wijzigingen van en toevoegingen aan dit Verdrag worden door
            de Verdragsluitende Partijen vastgelegd in een aanvullend Verdrag en
            worden van kracht ingevolge <intref status="actief" doc="1.0:v:BWBV0001465&amp;artikel=12">artikel 12, eerste lid</intref>, van dit Verdrag.</al>
        </artikel>
        <artikel status="goed">
          <kop>
            <label>Artikel</label>
            <nr>12</nr>
            <titel>Inwerkingtreding en be&#xEB;indiging</titel>
          </kop>
          <lid>
            <lidnr>1</lidnr>
            <al> Dit Verdrag treedt in werking op de eerste dag van de tweede
              maand die volgt op de datum waarop de Verdragsluitende Partijen
              elkander schriftelijk ervan in kennis hebben gesteld dat aan hun
              respectieve constitutionele vereisten voor de inwerkingtreding van
              dit Verdrag is voldaan. </al>
          </lid>
          <lid>
            <lidnr>2</lidnr>
            <al> Dit Verdrag wordt aangegaan voor onbepaalde tijd en blijft van
              kracht totdat het door een van de Verdragsluitende Partijen wordt
              opgezegd door middel van een schriftelijke kennisgeving. Het
              Verdrag eindigt zes maanden na de datum waarop de andere
              Verdragsluitende Partij de kennisgeving heeft ontvangen.</al>
          </lid>
          
        </artikel>
      </wettekst>
      <wetsluiting status="goed">
        <slotformulering>
          <al>TEN BLIJKE WAARVAN de ondergetekenden, daartoe naar behoren
            gemachtigd, dit Verdrag hebben ondertekend.</al>
          <al>GEDAAN in tweevoud te Astana, op 14 juni 2000, elk in de
            Nederlandse, de Kazachse, de Russische en de Engelse taal, zijnde
            alle teksten gelijkelijk authentiek. In geval van verschillen is de
            Engelse tekst doorslaggevend.</al>
          <al>
            <nadruk type="cur">Voor de Regering van het Koninkrijk der Nederlanden</nadruk>
          </al>
          <al>(w.g.) A. H. J. M. SPEEKENBRINK</al>
          <al>
            <nadruk type="cur">Voor de Regering van de Republiek Kazachstan</nadruk>
          </al>
          <al>(w.g.) S. M. BURKITBAJEV</al>
        </slotformulering>
      </wetsluiting>
    </verdragtekst>
  </verdrag>
</wetgeving>
  	